Súťažný spoločenský tanec je spoločenský tanec pestovaný ako šport majúci svoje súťaže. Zahŕňa presne 10 tancov rozdelených na dve presned definované skupiny: štandardný tanec a latinskoamerický tanec.
Súťaž v spoločenskom tanci
Čača

Z miliónov ľudí po celom svete, ktorí pravidelne vyhľadávajú príležitosť zatancovať si pre vlastné potešenie, sa vyčleňuje skupina tanečníkov, ktorí sa zúčastňujú na organizovaných súťažiach. Súťažný tanec je výsledná forma, ktorá vznikla zo spoločenského tanca. Priťahuje ľudí, ktorí radi tancujú a chcú predviesť svoje schopnosti a talent v priamej súťaži s inými pármi na tanečnom parkete. Títo ľudia netancujú iba pre vlastné potešenie. Chcú zapôsobiť na členov poroty, ktorí rozhodujú o najlepšom páre, a – pravdaže - chcú byť úspešný aj pred publikom. Súťažný tanec je zároveň veľké umelecké predstavenie, ktoré so sebou prináša zvyšovanie výkonu a hudobnej interpretácie. To všetko v ňom totiž zohráva veľkú úlohu. Mnohých divákov zaujíma ako porotcovia suťažného tanca dospievajú k svojim rozhodnutiam, ktorý z párov má byť ocenený víťaznou trofejou. Na základe čoho určujú najlepších? V skutočnosti musia mať porotcovia rozsiahle vedomosti a skúsenosti aby mohli dospieť k spravodlivým rozhodnutiam. Dvoma najdôležitejšími aspektami tanečného výkonu, ktoré sa budú hodnotit, sú kvalita a umelecký dojem. Kvalita sa odráža v technike tanca, v zmysle pre hudbu a rytmus a v umeleckom stvárnení. Umelecký dojem závisi od choreografie, stvárnenia a osobnostných kvalít tanečníka. Štandardnú úroveň však možno dosiahnuť len zlúčením mnohých prvkov. Keďže uvedené dva typy spoločenských tancov sú také odlišné, súťaže a majstrovstvá sa konajú oddelene v štandardných a latinských tancoch. Odlišnosť je očividná aj v oblečení tanečníkov počas súťaže. Dámske šaty pre štandardné tance sú dlhé a splývavé, aby zdôraznili ladné pohyby typické pre tieto tance. V protiklade sú im šaty tanečníc latinskoamerických tancov. Sú navrhnuté tak aby zvýrazňovali pohyby jednotlivých častí tela pri interpretácii latinských rytmov. Muži nosia spoločenský odev – frak a motýlika pri standarde a ľahké košele a elegantné nohavice pre latinu.


Športový spoločenský tanec má pevne stanovené pravidlá, systém súťaží, hodnotenie, podmienky na postup,..., ktorý je namáhavý z fyzickej aj psychickej stránky) s obsahom elegancie, ladnosti, kultúry a krásy pohybu. Nie je to šport agresívny, vedúci k ničeniu seba či iných (box, ...), nesúťaží sa na čas (automobilové, cyklistické preteky), nestrieľajú sa koše ani góly (basketbal, futbal). Záleží len na schopnostiach tanečného páru, ich vyspelosti a vytancovanosti, ako dokážu svojím tancovaním presvedčiť porotu (rozhodcov) o tom, že oni sú tí najlepší. Dámy v prekrásnych elegantných šatách, páni v čiernych frakoch, dokonalý tanečný pohyb - to všetko vytvára atmosféru tanečnej súťaže a sú to práve tieto faktory, prečo sa väčšina ľudí rada díva na tanečné súťaže. Tanečný šport by sme teda hádam najlepšie mohli porovnať s krasokorčuľovaním alebo športovou gymnastikou, kde je takisto dôležité vedieť vyjadriť sa pohybom a celkový dojem zohráva tiež rozhodujúcu úlohu pri známkovaní.
[upraviť]
Dvojeurové pamätné mince resp. eurové mince s nominálom 2 eurá, sú špeciálne euromince razené a emitované národnými (centrálnymi) bankami členov eurozóny od roku 2004 ako legálne a obehové platidlo všetkých členských štátov. Tieto mince obyčajne oslavujú výročie historickej udalosti alebo upozorňujú na práve prebiehajúcu udalosť.

Pamätné mince sa stali zberateľským artiklom, avšak by nemali byť zamieňané a nenahrádzajú maloemisné zlaté a strieborné pamätné mince, priamo určené na zbrateľské účely a priamo definované ako "zberateľské". Takéto mince sú zväčša vyrobené vo vysokoleštených emisiách a s vyšším nominálom.
Obsah
[skryť]

    * 1 Pravidlá a obmedzenia
    * 2 Emisie
    * 3 Prehľad pamätných euromincí
          o 3.1 Pamätné euromince roku 2004
          o 3.2 Pamätné euromince roku 2005
          o 3.3 Pamätné euromince roku 2006
          o 3.4 Pamätné euromince roku 2007
          o 3.5 Pamätné euromince roku 2008
          o 3.6 Pamätné euromince roku 2009
          o 3.7 Pamätné euromince roku 2010
          o 3.8 Pamätné euromince roku 2011
          o 3.9 Pamätné euromince roku 2012
          o 3.10 Pamätné euromince roku 2013
          o 3.11 Pamätné euromince roku 2014
          o 3.12 Pamätné euromince roku 2015
          o 3.13 Pamätné euromince roku 2016
          o 3.14 Pamätné euromince roku 2017
          o 3.15 Pamätné euromince roku 2018
          o 3.16 Pamätné euromince roku 2019
          o 3.17 Pamätné euromince roku 2020
          o 3.18 Pamätné euromince roku 2021
    * 4 Referencie

[upraviť] Pravidlá a obmedzenia

Základom pravidiel pre emisiu pamätných mincí bolo rozhodnutie Európskej rady, ktoré zrušilo zákaz zmeny národnej strany mincí počínajúc 1. januárom 2004. [1] Napriek tomu niektoré pravidlá a obmedzenia stále platia.

Dve obmedzenia sa týkajú tvorby grafických návrhov. Prvé určuje spoločnú zadnú stranu, druhé stanovuje, za akých okolností môže dôjsť k zmene národnej strany mince. Táto norma stanovila, že lícna strana by nemala byť menená pred rokom 2008, iba v prípade, ak sa hlava štátu, vyobrazená na niektorých minciach, zmení. Toto ustanovenie vstúpilo do platnosti v Monaku a Vatikáne, ktorých hlávy štátov, monacké knieža Rainier III. a Pápež Ján Pavol II., zomreli v roku 2005, a ktorých národné lícne strany boli zmenené v roku 2006. Moratória na ďalšie zmeny mali byť preskúmané v roku 2008.

Ďalšie predpisy obmedzili frekvenciu a počet pamätných mincí. Každý členský štát eurozóny môže vydať v roku pamätnú mincu, len v nominále 2 €. Celkový počet týchto mincí, emitovaných do obehu za rok by nemal presiahnuť nasledujúci počet: [2]

    * 0,1% celkového počtu 2 € mincí uvedené do obehu všetkými členmi eurozóny. Tento limit môže byť výnimočne zvýšený až na 2,0%, pokiaľ ide o mince pripomínajúce veľmi dôležité a pozoruhodné udalosti, v tomto prípade by mal členský štát vydávajúci tento vyšší počet mincí upustiť od uvedenia akejkoľvek pamätnej mince do obehu pre nasledujúce štyri roky.
    * 5,0% z celkového počtu 2 € mincí uvedených do obehu v členskom štáte, ktorý vydal predmetné pamätné mince.

Ďalšie rozhodnutie [3] (z 18. júla 2005) pridalo dve ďalšie usmernenia týkajúce sa návrhu mince. Štát emitujúci mince by mal byť nejakým spôsobom jasne identifikovaný na lícnej strane, a to buď uvedením plného mena, alebo jasne identifikovateľnou skratkou. Názov meny a nominálna hodnota mince by sa nemala opakovať na národnej strane, nakoľko sa už nachádza na spoločnej rubovej strane.

Tieto obmedzenia však neplatia retroaktívne, len pre nové členské štáty eurozóny a pre nové vzory národných lícnych strán štátov ktoré menia ich dizajn a pre pamätné euromince po roku 2006. Toto pravidlo tak ovplyvnilo 5 členských štátov a boli donútené zmeniť svoje národné strany v blízkej budúcnosti(Rakúsko, Belgicko, Fínsko, Nemecko a Grécko). Zmena prebehla vo Fínsku v roku 2007 [4] a v Belgicku v roku 2008.

Následné rozhodnutie [5] upravilo pravidlá znova:

    * dvanásť hviezd Európskej únie po obvode mince má obklopovať všetky ďalšie konštrukčné prvky, vrátane roku emisie, loga mincovne, a názvu krajiny. Hviezdy sa majú objaviť v rovnakom rozsahu ako sú rozvrhnuté na vlajke Európskej únie. (Tieto odporúčania nie sú v súčasnosti splnené na minciach Nemecka, Holandska a Luxemburska.)
    * konštrukcia euromincí sa nesmie meniť s výnimkou dvoch konkrétnych prípadov:
          o ak dizajn mincí je v rozpore s odporúčaním, môžu byť aktualizované, aby boli v súlade s nimi. (To sa vzťahuje na Rakúsko, Nemecko, Grécko, Luxembursko a Holandsko).
          o ak design mincí znázorňuje hlavu štátu, môže byť úprava:

        # každých pätnásť rokov, tak aby bola v súlade s aktuálnym vzhľadom;
        # ak hlava štátu abdikuje, zomrie, alebo sa inak zmení. Dočasné hlavy štátov nemôžu byť použité ako dôvod pre zmenu dizajnu, skôr pre 2 € pamätnú mincu (prípadne druhú pamätnú mincu 2 €).

    * okraj písma na pamätných minciach má byť rovnaký ako bežných obehových minciach.

(Tieto ustanovenia donútili Belgicko zmeniť svoj návrh a späť vyobraziť originálny portrét svojho panovníka, zmenený v roku 2008 a splniť odporúčania, ktoré boli v rozpore s pravidlami; belgické mince z roku 2009 vyobrazujú pôvodný portrét z roku 1999, ale zvyšný dizaj mince z roku 2008, pokiaľ ide o názov krajiny a rok emisie a o značku mincovne. Tieto ustanovenia tiež zakazuje ďalšie SEDE VACANTE sady mincí pre Vatikán, ktoré umožňujú iba pamätné mince pre takéto príležitosti. )

Tieto odporúčania sa budú prehodnocovať znovu v roku 2015.
[upraviť] Emisie

 samostatne emitoval pamätnú mincu

 samostatne neemitoval pamätnú mincu

 nečlen eurozóny

Do júla 2010, pätnásť krajín eurozóny samostatne emitovalo pamätné mince 2 €: (Rakúsko, Belgicko, Fínsko, Francúzsko, Nemecko, Grécko, Taliansko, Luxembursko, Monako, Portugalsko, San Maríno, Slovensko, Slovinsko, Španielsko a Vatikán), počínajúc gréckou olympijskou mincou, ktorá odštartovala emitovanie pamätných mincí. Doposiaľ štyri krajiny eurozóny neemitovali samostatné emisie pamätných mincí (Holandsko, Írsko, Cyprus a Malta); prvé dve krajiny emitovali spoločnú pamätnú mincu "Rímska zmluva" v roku 2007, a všetky štyri potom spoločnú pamätnú mincu "Hospodárska a menová únia" v roku 2009.
Mestečko je bežný slovenský preklad právneho typu obce na rozhraní medzi dedinou a mestom či mesta s neúplnými mestskými právami (najmä právom usporadúvať pravidelné trhy), ktorý sa vyskytuje v mnohých krajinách. V minulosti tu na rozdiel od mesta bolo oveľa viac zastúpené poľnohospodárstvo.

V Uhorsku - vrátane Slovenska - sa takéto sídlo volalo oficiálne (po latinsky) oppidum (14./15. storočie až 1871; po maďarsky mezőváros - doslova "poľné mesto"), podrobnosti pozri pod oppidum (Uhorsko).

V Rakúsku sa nazýva(lo) Marktgemeinde (doslova "trhová obec"). V iných nemecky hovoriacich oblastiach sa nazýva(lo) Flecken, Marktflecken, Markt a podobne.

V Česku sa nazýva(lo) městečko, od 16. storočia aj městys (14. storočie až 50. roky 20. storočia a znova zavedené v roku 2006).

V Dánsku sa nazývalo flække, vo Švédsku köping. Francúzsky historický ekvivalent je približne bourg, anglický borough.