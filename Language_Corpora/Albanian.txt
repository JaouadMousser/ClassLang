BE aprovon regjim pa viza për shqiptarët
 
	
Tirana
Ministrat e brendshëm të Bashkimit Evropian miratuan të hënën propozimin për udhëtimet pa viza në zonën Shengen të qytetarëve të Shqipërisë dhe Bosnje- Hercegovinës.

"Sot është një ditë historike për Shqipërinë dhe Bosnje-Hercegovinën," tha komisionerja Evropiane për Çështjet e Brendshme, Cecilia Malstrom.

"Qytetarët e këtyre dy vendeve shpejt do të mund të udhëtojnë me një pasaportë biometrike pa viza në vendet e BE-së që janë pjesëtare të politikës së përbashkët të vizave dhe ato që janë në zonën Shengen," tha ajo.

Komisioneri i Zgjerimit Stefan Fule tha se ky vendim duhet t'i inkurajojë këto vende për të kryer reformat e nevojshme për t'u afruar më shumë me BE-në.

"Regjimi pa viza është prova më e mirë se reformat në vend sjellin përfitime të prekshme për qytetarët dhe përparim në marrëdhëniet me BE-në," tha zoti Fule.

"Mbi këtë bazë mund të ecet për të çuar përpara reformat e nevojshme për t'i afruar këto dy vende më afër me aspiratat e tyre evropiane," tha komisioneri për Zgjerimin.

Ky vendim, thonë zyrtarët e BE-së, do të lehtësojë kontaktet midis njërëzve, do të ndihmojë në marrëdhëniet tregëtare dhe të biznesit, si dhe do të krijojë një mundësi për popujt e këtyre vendeve ta njohin BE-në më mirë.

Tirana përshëndet vendimin

Në Tiranë autoritetet shqiptare dhe opozita kanë nxituar të përshëndesin vendimin e BE për heqjen e vizave për qytetarët shqiptarë.

Me entuziazëm kryeministri Sali Berisha, që po e ndiqte drejtpërsërdrejti votimin, tha se “…kjo ditë historike, shënon arritjen më të madhe për lirinë dhe dinjitetin e shqiptarëve që pas rënies së perdes së hekurt”.

“Ky është mesazhi më miqësor që kombet e Evropës dhe qeveritë e tyre ju dërgojnë shqiptarëve në 98 vjetorin e pavarësisë së tyre” tha zoti Berisha.

Sipas tij “vendimi është kartolina më e bukur e jetës që qytetarët shqiptarë marrin për festat e fundvitit”.

Zoti Berisha tha se me vendimin e sotëm, shqiptarët nuk do të jenë më të ndarë. “Vendimi është shpërblim për sakrificat tona, kujtojmë ata të rinj të rënë në kufi,” tha kryeministri shqiptar.

Ndërkaq presidenti i vendit Bamir Topi tha se dita e sotme është një ditë feste.

"Na lejoni ta gëzojmë këtë ditë që është një ditë e shumëpritur," tha ai, ndërsa i bëri thirrje politikës shqiptare për më shumë dialog e mirëkuptim.

Kreu i Partisë Socialiste të opozitës, Edi Rama, e përshëndeti këtë vendim si "legjitimim të sakrificave të qytetarëve shqiptarë".

"Vulosja e këtij vendimi jashtëzakonisht të pritur për një kohë shumë të gjatë e bën këtë ditë, një ditë të shënuar në historinë e të gjitha përpjekjeve të këtij vendi, të shqiptarëve për t'u bërë pjesë e Evropës," tha zoti Rama.

Edhe pse bie shi, qytetarët kanë dalë nëpër sheshe në mënyrë spontane në Tiranë por edhe në qytete të tjera të Shqipërisë për të festuar lajmin e gëzuar për heqjen e vizave.

Entuziazmi është i madh, thotë korrespondenti i BBC-së në Tiranë, ndërsa flamujt e Shqipërisë dhe të vendeve anëtare të BE valëviten nga dritaret e makinave dhe ballkonet e pallatave.

Që prej 20 vitesh, nga thirrja e parë e studentëve “E duam Shqipërinë si gjithe Europa” një numër i madh djemsh e vajzash humbën jetën në qafa malesh me borë dhe ujrat e ftohtë te deteve për të hyrë ilegalisht në Evropë nga vështirësia e madhe e pajisjes me vizë për një vend të BE.

Masa kundër abuzimit

Megjithatë BE-ja shpreh shqetësim në lidhje me abuzimin e mundshëm të kësaj të drejte.

Komisionerja Malstrom vë në dukje se hapja e vendeve të BE-së për qytetarët e Ballkanit Perëndimor kohët e fundit ka sjellë "një fluks të rritur të kërkesave të pa bazë për azil".

Si rrjedhim, komisioni ka krijuar një proces monitorues që synon të parandalojë rreziqet për abuzimin dhe keqpërdorimin e procedurave të kërkimit të strehimit.

"Është me rëndësi shumë të madhe që Shqipëria dhe Bosnje-Hercegovina të vazhdojnë të intensifikojnë fushatën informative për t'u shpjeguar siç duhet qytetarëve të tyre kuptimin e udhëtimit të shkurtër pa viza," tha komisionerja evropiane për Çështjet e Brendshme.
'Pengesa të padrejta' në rrugën drejt BE-së
 
Stephen Sackur
BBC, HARDTalk
 
 
	
Arkiv: Gul me bashkëshorten
Z. Gul është presidenti i parë turk që shpall devotshmërinë ndaj Islamit
Gjatë karierës së tij të gjatë politike, Abdullah Gul është quajtur radikal, islamist dhe kërcënim për shtetin laik turk.

Por në mes të gjithë intensitetit dhe armiqësive të politikës tuke, ai gjithmonë ka ditur t'ia dalë mbanë.

Këtë javë, këtu në Londër, ai është një ofensivë për të bërë sa më shumë për vete.

Si kreu i parë i shtetit turk që haptazi dhe me krenari shpall devotshmërinë ndaj fesë së tij islame, ai kërkon t'u japë fund pëshpëritjeve në kryeqytetet e Perëndimit për 'drejtimin nga Lindja' që po merr vendi i tij.

Dhe në këtë mision ai është ndihmuar nga personalitete në fushën e politikës së jashtme të institutit të rëndësishëm Chatham House.

Ata i kanë akorduar persidentit turk çmimin e tyre të përvitshëm prestigjoz për kontributin që ka dhënë në marrëdhëniet ndërkombëtare dhe në zhvillimin e Turqisë si shtet demokratik.

Çmimin të martën në mbrëmje atij do t'ia dorëzojë vetë Mbretëresha Elizabet.

Por bashkë me përgëzimet, vijnë dhe disa pyetje. Tani që kërkesa e Turqisë për t'u anëtarësuar në BE duket se ka mbetur në vendnumëro, a po e vënë turqit në dyshim aleancën e tyre të vjetër strategjike me Perëndimin?

"Në mbetemi të përkushtuar ndaj NATO-s, mbetemi të përkushtuar në rrugën drejt Bashkimit Evropian," thotë z. Gul.

Irani bërthamor

I pyetur nëse interesat kombëtare të Turqisë për një seri çështjesh të rëndësishme ndërkombëtare, nuk koncidojnë më me ato të aleatëve të NATO-s dhe të BE-së, z. Gul përgjigjet:

"Kemi ndryshime në hollësira, por drejtimi ynë strategjik është i qartë".

Por a është vërtet kështu? Le të marrim si shembull çështjen e Iranit dhe të programit të tij bërthamor.

Turqia e konsideron Iranin si një partner të rëndësishëm tregtar. Qëllimi strategjik i Turqisë për "zero probleme me fqinjët" bëri që vendi të votonte kundër vendosjes së sanksioneve nga Këshilli i Sigurimit.

Dhe kur një zyrtar i lartë i administratës së Obamës vizitoi Ankaranë para dy javësh për të kërkuar "bashkëpunim maksimal" në përpjekjet për të bërë presion mbi Iranin për të pezulluar programin bërthamor, Turqia nuk mori asnjë zotim.

"Nëse bëhet një luftë tjetër në pjesën tonë të botës, a mendoni se kjo do të jetë e lehtë për ne? Kështu që është e drejta dhe përgjegjësia jonë që të kontribuojmë për arritjen e një zgjidhje paqësore dhe kjo është pikërisht ajo që kemi bërë ne. Kjo nuk do të thotë se ne po tolerojmë Iranin bërthamor".

Në të vërtetë, "politika fqinjësore", më e pavarur dhe më e vendosur e Turqisë, po shkakton tensione serioze me SHBA-në, NATO-n dhe BE-në.

Amerikanët duan që Turqia të pranojë në territorin e saj elemente të programit të tyre të mbrojtjes raketore.
Kush përfiton nga heqja e vizave?
 
	
Pasaportë
Shqiptarët janë ndër shtetasit e fundit në Ballkan që përfitojnë
Sa të informuar janë qytetarët lidhur me aspektet teknike të udhëtimit pa viza në vendet e Shengenit?

A mund të përsëritet përvoja e shtetasve të Maqedonisë dhe Serbisë, të cilët në numër të konsiderueshëm u larguan nga vendi për t'u rikthyer më pas mbrapsht nga vendet anëtare të zonës Shengen?

Çfarë do t'u kërkohet shqiptarëve kur të mbërrijnë në kufijtë e Shengenit?

Për këto dhe çështje të tjera BBC pyeti Sekretarin e Përgjithshëm të Ministrisë së Jashtme të Shqipërisë, z. Gazmend Turdiu.

"Ne jemi munduar që nga dhjetori i vitit të kaluar të fillojmë një fushatë informimi për t'ua bërë të qartë qytetarëve shqiptarë se cilat janë të drejtat dhe detyrimet që lidhen me këtë dimension të ri të heqjes së vizave. Çdo qytetar shqiptar do ketë të drejtën të hyjë në zonën Shengen, të qëndrojë 90 ditë në 180 ditë kalendarike. Këto 90 ditë mund t'i shpëtojë të tëra njëherësh ose të hyjë në një numër të pakufizuar herësh në hapësirën Shengen, por shumatorja e ditëve të qëndrimit në 180 ditë kalendarike të mos jetë më e madhe se sa 90 ditë," - thotë zoti Turdiu, duke saktësuar se të drejtën e hyrjes pa viza e gëzojnë vetëm personat që kanë pasaporta biometrike.

Turdiu: Kushtet për udhëtimin pa viza

A do të përfitojnë bizneset?

Vendimi përfundimtar i Bashkimit Europian për të hequr vizat për Shqipërinë dhe Bosnjën u mor në datën 8 nëntor, gjatë mbledhjes së radhës së Këshillit të Ministrave.

Por çfarë do të sjellë ky moment për operatorët e biznesit dhe turizmit ?

Përpara shpalljes së vendimit për heqjen e vizave, BBC foli me zotin Klodian Pajuni, drejtor i përgjithshëm për turizmin në Ministrinë e Kulturës Rinisë dhe Sporteve, zotin Lavdosh Feruni, ekspert për çështjet e zhvillimit të bujqësisë dhe biznesit rural dhe zotin Enea Janko nga bota e biznesit, administrator i përgjithshëm i Tirana Business University.

Dëgjoni diskutimin për vizat dhe biznesin të drejtuar nga Aleksandër Furxhi

Ju mund të bëheni pjesë e këtij diskutimi duke na shkruar përmes formës në të djathtë të ekranit.
	
BBC
Pasaporta biometrike-vizë për në Europë

Komentet tuaja

Jam shumë i gëzuar për vendin tim të lindjes, për gjithë shqiptarët që po gëzojnë statusin e qytetarit të lirë. Shqiptarët duhet të ndihen krenarë për këtë dhe, gjithashtu duhet të ndërgjegjësohen e të tregohen korrekt ne zbatimin perfekt të lejeqëndrimit sepse kështu vërtetojmë që jemi një komb i lashtë dhe i qytetëruar. Urime Shqipërisë time!
Astrit Caku, SHBA

Heqja e vizave s'ka rëndësi për shqiptarët që të regullt kanë kaluar kufijtë e Shqipërisë drejt botës. Ndërsa për të gjithë ata që s'kanë qenë jashtë atdheut që kur komunizmi krijoi burgun Shqipëri, edhe sikur të mos dalin, shpirtërisht kanë hequr një zgjedhë të rëndë psikologjike që krijonte kufiri me gjemba.
Ligor Luarasi, SHBA

Kosova ka mbetur në errësirë. Nuk e di nëse duhet që dikush të japë llogari për këtë.
Zeki Xhemaj, Prizren

Në gjashtë muaj ke të drejtë të rrish tre muaj në çdo vend të Europës. Domethënë tre muaj në Shqipëri, tre në Europë, por pa të drejtë pune. Një mesazh shumë i mirë për nënat shqiptare që do t'ju ulet malli për fëmijët për 80 për qind!
Kristion Hoxhaj, Australi

Nuk është fitore historike heqja e vizave, por kthimi i gjithë shqiptarëve në atdhe dhe hapja e vendeve të punës.
Leonard Vasa, Greqi

E përshëndes heqjen e vizave për Shqipërinë, por do të doja edhe për Kosovën. Shteti dhe media duhet të sqarojnë opinionin publik për kushtet. Në Shqipëri, shteti për 20 vjet nuk arriti të bëj as minimumin për mendimin tim për rregullimin e gjendjes ekonomike. Varfëri, gjakmarrje, korrupsion, në çdo qelizë shqiptare, shitet kudo pa faturë, nuk ka akoma përpunim të mbeturinave dhe të ujrave të zeza. Edhe pas 20 viteve, rinia përsëri kërkon të emigrojë jashtë, kjo për arsyet e mësipërme. Kjo duhet t'i trishtoje qeveritaret e te te gjitha ngjyrave...
Ndue Kola, Britani e Madhe

Përfitojnë të gjithë!
Ornela Gjonaj, Vlorë

Ky është një hap para për shtetasit shqiptarë, por synimi kryesor është anëtarësimi i Shqipërisë në BE me të drejta të plota, sepse heqja e vizave nuk do të thotë shumë.
Artan Pllana, Vushtri
Presidenti Gul thotë se ende nuk është marrë asnjë vendim për këtë.

'Padrejtësi'

Sa i takon BE-së dhe kërkesës së Turqisë për t'u anëtarësuar në klubin evropian, një pjesë e mirë e entuziazmit të shfaqur pesë vjet më parë, tashmë është shuar.

"U dhanë premtime," thotë z. Gul dhe shton se BE-ja duhet t'i mbajë ato.

"Ne nga ana jonë do të bëjmë gjithçka", thotë ai, "por nuk jam i sigurt për anën e BE-së. Më duhet të jem shumë i ndershëm sepse shoh disa pengesa shumë artificiale, shumë të padrejta gjatë procesit të negociatave".

Dhe ai shton një kthesë tjetër intriguese në debatin e zgjatur të BE-së, nëse Turqia do të dojë që të anëtarësohet nëse i afrohet ky shans dikur.

Z. Gul lë të kuptohet se ka një ndryshim, një ndjesi se turqit mund të shohin se fuqia ekonomike po lëviz drejt Lindjes dhe të humbasin interes në projektin evropian.

Turqia është anëtare e G20 dhe ka një ritëm të zhvillimit ekonomik të cilin vendet e Evropës Perëndimore vetëm mund ta ëndërrojnë.

Zyrtarlt e BE-së ende kanë shqetësime serioze për gjendjen e institucioneve politike dhe atyre civile të Turqisë, që nga sistemi i drejtësisë, deri tek pavarësia e mediave, por vitet e fundit, sipas këndvështrimit të Chatham House, "e kanë sjellë Turqinë më pranë standarteve evropiane të demokracisë dhe të të drejtave të njeriut".

Presidenti Gul do të dëgjojë fjalë të tilla të ngrohta në Londër.

Por marrëdhënia mes Turqisë dhe miqve të saj perëndimorë po ndryshon.

Turqia, me besim më të madh në vetvete, më e sigurt, nuk do që miqësia e saj të merret si fakt i mirëqënë.

Si thotë presidenti Gul: "Një Turqi e fortë, ekonomikisht dhe politikisht, është një e mirë për Evropën dhe popujt evropianë".

    Botuar: E hënë, 25 tetor 2010 - 15:56 CET


    Dërgoja një miku 	  	Version i printueshëm
    Jeta e Onassis në skenën teatrore të Londrës

    Vincent Dowd
    Korrespondent i BBC-së



    Aristotel Onassis
    Manjati i famshëm grek i transportit detar, Aristotel Onassis ishte një burrë shumë i pasur.

    Në mënyrë të veçantë pas martesës me Jackie Kennedy, të venë e John F. Kennedy, ai u bë edhe shumë i famshëm.

    Aristotel Onassis që vdiq në 1975 mbetet në shumë drejtime një enigmë.

    Një pjesë e re teatrale në Londër e titulluar thjesht 'Onassis', përqëndrohet në marrëdhënien e tij me Jackie Kennedy.

    Jeta prej pasaniku

    Aristotel Onassis lindi në një familje të pasur greke në atë që sot është Izmiri në Turqi.

    Ai e ngriti pasurinë e tij në Argjentinë, u martua dhe u bë me fëmijë.

    Për publikun Onassis u bë i famshëm jo pre parave, por për shkak të lidhjeve të tij me dy gra shumë të famshme dhe njëra pas tjetrës.

    Onassis u takua me Maria Callas në 1957, kur ajo ishte gruaja më e famshme në bote.

    Ai i pati deklaruar BBC-së asokohe se lidhja mes tyre ishte thjesht miqësore.

    Pjesa teatrale në Londer përqëndrohet në atë që ndodhi pasi Onassis e ndërpret lidhjen me Maria Callas, për një grua 23 vjet më të re se ai.

    Një grua që e kishte vërtetuar se qe bashkëshortja perfekte politike, Jackie Kennedy.

    Ne skenë Aristotel Onassis luhet nga aktori britanik, Robert Lindsay, ndërsa Lydia Leonard luan Jackie Kennedy.

    Robert Lindsay thotë se tek Jackie, Onassis kërkonte një grua trofe, pra me të cilën të mburrej.

    "Ai kërkonte pushtet të gjithanshëm. Në pjesë ai i thotë gruas (Jackie) se u martua me të qe t'i jepte vetes klas e gjithë planeti ishte zemëruar për këtë".

    "Ajo që ndodhi ishte natyrisht vdekja e djalit të tij, Aleksandër në 1975 dhe prej këtij momenti familja fillon të shkatërrohet, thotë aktori.

    Aktorja Lydia Leonard thotë se tek Aristoteli, Jackie shpresonte të merrte siguri dhe stabilitet.

    "Natyrisht që duhet theksuar se martesa ishte përfitim për të dyja palët, në klasë dhe në skenën botërore për Onasisis dhe para e siguri për të për Jackie O dhe fëmijët e saj."

    "Në zemër Jackie ishte aktore dhe ka ngjashmeri mes saj dhe Princeshës Diana," thotë Lydia Leonard.

    Kjo dramë ka edhe elemente të tragjeve greke, ka madje edhe nje kor për të komentuar rënien e Onassis.

    Autori i pjesës Martin Sherman, thotë se ai nuk mund ta dënojë Aristotelin tërësisht.

    "Megjithë mënyrën e tmerrshme se si ai është sjellë dhe ato që ka bërë në jetë ai kishte një forcë të jashtëzakonshme për të jetuar".

    "Njerëzit dhe pushteti nuk janë kaq shumë interesant, por ata kanë qenë shumë të larmishëm dhe mahnitës në shumë nivele", thotë autori për personazhet e dramës së tij.

    Vitet e fundit të Gauguin në Tate Modern


    Pikturë e Paul Gauguin e quajtur Kryqëzimi
    Pasi la karrierën në bursë Pau Gaugin u vendos në Bretanjë
    Paul Gauguin është një prej piktorëve francezë më të njohur të shekullit të 19-të.

    Ai njihet në masë të madhe nga veprat e realizuara në Tahiti dhe Polonezinë franceze në fund të jetës së tij.

    Por janë pikërisht këto vepra që e kanë bërë atë edhe një figurë shumë të debatueshme.

    Kritikët e tij më të ashpër thonë se Gauguin i ka shfrytëzuar njerëzit atje, sidmos gratë, sikur çdo patron kolonial.

    Piktori tjetër

    Ka kaluar më shumë se gjysëm shekullli kur u shfaq në ekrani filmi 'Etja për jetën" një ekranizim i biografisë së piktorit holandez, Vincent van Gogh.

    Ky film gjithashtu çimentoi edhe imazhin popullor të një tjetër piktori, që disa dashamirës së artit e kanë të vështirë për ta adminiruar si njeri pavarësisht nga talenti.

    Paul Gauguin miku i piktorit van Gogh, lindi në Paris më 1848.

    Në të tridhjetat ai hoqi dorë nga karriera në bursë për të pikturuar.

    Ekspozita e punëve të tij në Galerinë e artit modern në Londër, pasqyron edhe këtë përpjekje të piktorit për të lënë prapa jetën borgjeze, e për t'u vendosur në Bretanjë, një rajon asokohe pak zhvilluar në Francë.

    Pas kësaj ai u zhvendos edhe më larg jetës së sofistikuar moderne.

    Shkoi në Tahiti dhe në ishujt Markezë në Paqësorin jugor që ishte pjesë e Polonezisë franceze.

    Për shumë adhurues të artit ishin vitet e fundit të karierës së tij të kaluara në këto vende, që përcaktuan talentin e piktorit.

    Gauguin dhe ishullarët

    Disa kritikë mendojnë se sjellja e piktorit ndaj ishullarëve, veçanërisht grave, ka qënë shfryrëzim.

    Por është në fakt një kritikë që qëndron, apo është thjesht një mit?

    Akademika Caroline Boyle-Turner e ka studiuar artin Paul Gauguin për 25 vjet.

    Pikturë e Paul Gauguin
    Veprat më të famshme të piktorit janë ato në Tahiti dhe Polonezi

    "Gauguin ishte shumë njeri i kohës. Polonezia u bë koloni franceze në 1850, 1860 kështu që atje kishte një farë superioriteti kolonial dhe vërtetë që Gauguin e ka shfaqur."

    "Kjo është një prej arsyeve përse Gauguin është bërë interesant, sepse sot ka një tendencë për të rivizituar të gjithë konceptin e kolonializmit", thotë Boyle-Turner.

    Sipas studiueses Gauguin ishte duke kërkuar një lloj parajse ideale, që natyrisht nuk mund ta gjesh.

    "Kjo është aryeja, përse ai u largua nga Bretanja për të shkuar në Tahiti, por ky vend nuk rezultoi parajsë, Kopshti i Edenit siç e mendonte ai."

    "Ai u kthye në Bretanjë e pastaj shkoi përsëri në Tahiti dhe në fund përfundoi në ishujt Markezë ku mendoi se mund ta gjente parajsën".

    Studiuesja thotë se Gauguin ishte vazhdimisht në kërkim, nuk ishte kurrë i kënaqur me atë që bënte.

    Ai ishte kritiku më i ashpër i veprave të veta dhe thoshte se ishte një hap pranë arritjes së qëllimit, pra të kuptimit të vërtetë të karakterit të vendeve ekzotike.

    Ekspozita në Tate Modern quhet Gauguin krijuesi i miteve.

    Akademika Caroline Boyle-Turner thotë se Gauguin krijoi një mit prej vetes, mitin e të egrit, e artistit që shkoi për të gjetur parajsën.

    Ai krijoi edhe mitin e humbjes se ekzotikes, Polonezia idilike ishte shkatërruar nga kolonialistët francezë dhe kisha katolike.

    Ai dëshironte të rikrijonte ekzotiken thotë studiuesja që e pranon se duke gjykuar punët e piktorit, Paul Gauguin deri në fund të jetës së tij ka qënë në kërkim të parajsës.