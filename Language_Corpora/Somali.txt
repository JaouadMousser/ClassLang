Soomaali laga qabtay Minniapolis oo maxkamad la soo saaray
Ugu yaraan 29 dhalinyaro soomaali ah, ayaa lagu qabtay magaalada Minneapolis ee wadanka Maraykanka.
Qabqabashadan, oo uu horkacayay Xeer ilaaliyaha dawladda dhexe ee Gobolka Tennessee ee wadanka Maraykanka, ayaa lagu xiray dhalinyaro Soomaaliyeed oo muddo dheer uu ku socotay baaritaan ku saabasanaa eedaymo la sheegay in ay gabdho yar yar ku qasbeen in ay rag u galmoodaan si iyaguna ay lacag uga helaan
Baadhitaankan, ayaa diirada lagu saaray dhawr magaalo oo ka tirsan gobolka Minnesota oo ay ka mid yihiin Minneapolis, Richfield, Brooklyn Park, St. Paul iyo magalooyinka nawaaxidgooda ah.
Maraykanka oo mamnuucay xamuulka ka yimaada Soomaaliya
Maraykanka, ayaa xayiraadii la saaray xamuulka ka yimaada dalka Yemen hadda ku daray xamuulka asalkiisa ka soo duula dalka Soomaaliya.
Tallaabada ayaa ka dambaysay markii dhowaan la ogaaday laba xirmo oo bomb lagu soo qariyay la soo saaray diyaaraha xamuulka, iyagoo ku socday cinwaanno gudaha dalka Maraykanka ah.
Dhowr dal oo kuwa Europe ah, ayaa tallaabooyin noocan oo kale ah qaaday todobaadkii hore.
Qarax bam oo ka dhacay Hargeysa
Hargeysa
Magaalada Hargeysa
Ugu yaraan Sagaal qof oo rayid ah ayaa ku dhaawacmay qarax bam oo ka dhacay magaalada Hargeysa.
Qaraxa ayaa wararku sheegayaan inuu dhacay markii nin uu bam gacmeed ku tuuray baabuur.
Dadka ku dhaawacmay qaraxa oo u badnaa dad ka ag dhawaa goobtaasi, ayaa la geeyay isbitaalka magaalada.
Mid ka mid ah dhaqaatiirta isbitaalka ayaa BBC u sheegay in dhaawacyada dadkaasi gaaray ay fudud yihiin, inkastoo ay saddex qof oo ka mid ah ay liitaan.
Masuuliyiinta Somaliland ayaa sheegay in la qabtay ninkii bam gacmeedka tuuray.
Waxa ay sheegeen in qaraxaasi aanu la xiriirin wax argagaxisa ah, oo ay ahayd laba qof oo wax dhex mareen.
Manchester United V Wolverhampton
Weeraryahanka Manchester United, Nani ayaa ka maqnaan doona cayaartan sababtoo ah dhaawac ayuu qabaa, balse Darren Fletcher ayaa la filayaa in uu cayaaro.
Dhaqaatiirta caafimaadka ee kooxda, ayaa baaraya Anderson, Darron Gibson, Jonny Evans iyo Federico Macheda oo kuligood xanuunsaday, waxaa kaloo xanuunkaas uu helay tababare Alex Ferguson, balse garoonka wuu joogi doonaa.
Dhinaca Wolves, ma jiraan dhaawacyo cusub oo tababare Mick McCarthy uu ka walwalsan yahay.
Man U, waxaa dhaawacan Giggs, Owen, Hargreaves, Nai, Rooney iyo Valencia.
Wolves waxaa ka dhaawacan Craddock, Guedioura, Kightly iyo Zubar.
Wolves kuma badinin garoonka Old Trafford muddo ka badan 30 sano, tartankii hore labadii kulanba Man U ayaa badisay, Wolves hal goolna ma dhalinin.
Intii tartankan bilowday marna Manchester United lagama badin.
Wolves 5 cayaar ayaa laga badiyay.
Blackburn 1-2 Chelsea
Tababaraha Chelsea
Tababaraha Chelsea
Kooxda Chelsea, waxay ka badisay Blackburn.
Goolka waxaa u hormaray kooxda Blackburn, oo daqiiqadii 21-aad uu goolka u dhaliyay Mwaruwari.
Hase yeeshee, Anelka ayaa goolka barbardhaca ah u dhaliyay Chelsea daqiiqadii 39-aad.
Ugu dambayntiina, ciyaarta oo sagaashankii daqiiqo ee caadiga ahaa ay ka dhiman tahay 6 daqiiqo, ayaa Ivanovic uu goolka guusha u dhaliyay Chelsea.
Chelsea 2-1, ayay kaga badisay Blackburn ugu dambayntii.
Ciyaartu waxay ahayd mid aad u xiiso badan, oo kooxda Blackburn ay heshay fursado aad u wanaagsan oo gool loo fishay.
Dadka ciyaartan ka faaloonayay ayaa ku tilmaamay guusha Chelsea mid nasiib ah, maadaama inta badan goolkeeda la sigayay.
Blackbur V Chelsea
Blackburn Rovers
Blackburn Rovers
Blackburn waxay ku martigalinaysaa garoonka Ewood Park kooxda Chelsea.
Blackburn, ciyaaryahankooda difaaca Chris Simba ayaa u soo laabanaya kadib markii uu ka maqnaa hal cayaar oo laga mamnuucay kadib markii laga saaray cayaartii Sunderland, waxaa kaloo soo noqonaya Ryan Nelsen oo dhaawac ahaa, hase yeeshee, waxaa ka maqnaanaya Ciyaaryahanka qadka dhexe Steven Nzonzi.
Blackburn waxaa ka dhaawacan Andrews iyo Grella.
Chelsea, waxaa u soo noqonaya difaacooda Alex oo dhaawac ku maqnaa.
Ramires, wuu ka maqnaanayaa Chelsea.
Waxaa kaloo Chelsea dhaawac ka ah Benayoun iyo Lampard.
Chelsea marna lagama badin sideedii kulan ee ugu dambaysay ee ay la yeelato Blackburn.
Arsenal oo ka badisay Manchester City.
Kooxda Manchester City, oo ciyaartan ka hor booska labaad ku jirtay dhinaca liiska kala horaynta dhibcaha ayaa ku guuldaraysatay in ay booskaas sii xajisato.
Arsenal ayaa 3-0 kaga guulaysatay Manchester City.
Ma aha natiijo la wada filayay, iyadoo waliba lagu ciyaarayay garoonka kooxda Manchester City.
Kaarka cas oo loo taagay Boyata
Kaarka cas oo loo taagay Boyata
Cayaarta oo wax ka yar shan daqiiqo socota, ayaa ciyaaryahanka Dedryk Boyata laga saaray kooxda Manchester City kadib markii uu si xun u jalaafay Marouane Chamakh. 15 toban daqiiqo kadibna waxaa goolka koowaad ka dhaliyay Nasri.
Qaybtii labaad markii la isugu soo laabtay ayaa hadana labaatan daqiiqo kadib goolka labaad uu dhaliyay Alex Song, iyadoo ugu dambayntiina uu goolka sadexaad u dhaliyay Arsenal ciyaaryahanka Bendtner ciyaarta oo waqtiga caadiga ahaa ka dhiman yahay laba daqiiqo oo kaliya.
Arsenal, ayaa dhinaca dhibcaha kooxda labaad liiska kala horaynta ka noqotay, balse Man City kama dhibca yara, hase yeeshee Arsenal ayaa ka gool dhalis badan. Labaduba waxay wada leeyihiin 17 dhibcood, Manchester United oo kaalinta sadexaad ku jirta lafteedu 17 dhibcood ayay leedahay. Manchester City waa kooxda afaraad dhinaca kala horaynta dhibcaha, oo Chelsea ay 22 ku hogaaminayso.
Liverpool wali hoosta ayay iska heehaabaysaa, 9 dhibcood ayay leedahay, waxaana ka hooseeya oo kaliya Wolces iyo West ham oo min lix dhibcood leh.
Kooxda Chelsea, waxay laba iyo eber kaga badisay kooxda Wolverhampton.
Waxaa labada gool u dhaliyay Malouda oo daqiiqadii 23-aad ee qaybgta hore iyo goolka labaad oo Solomon Kalou uu 81 daqiiqo ciyaarta oo maraysa uu u labeeyay, iyadoo Malouda uu markaas uun daqiiqado kahor soo galay.
Chelsea waxay sidaa ku yeelatay 22 dhibcood, oo hogaanka ay ku hayso.
Kooxda ugu soo dhow waa kooxda Manchester City oo ay ka horayso 5 dhibcood.
Manchester City beri ayay la cayaaraysaa kooxda Arsenal. Waa cayaar aad loo wada-sugayo.
Arsenal-na waa kooxda shanaad oo 14 dhibcood ayay leedahay. Waxaa ka sareeya oo kale Tottenham iyo West Brom.
Manchester United oo Arsenal ay isku dhibco yihiin, balse goolal looga sareeyo, waxay Axadda la ciyaaraysaa Stoke oo gurigooda ay ku booqanayaan.
Kooxda Chelsea waxay la ciyaaraysaa kooxda Wolverhampton.
Ciyaartu waxay ka dhacaysaa garoonka Stamford Bridge.
Si toos ah, ayaan idaacadda uga sii daynaynaa.
Waxaa idinla socodsiinaya Cabdiraxmaan Koronto, Ahmed Cabdi Nuur, Cabdirisaaq Xaaji Maxamed Siraad iyo Axmed-Nuur 'Seyga Ruushka'.
Didier Drogba ayay u badan tahay in uu ka soo laabto xanuun uu uga maqnaa labadii ciyaarood ee Chelsea ugu dambaysay.
Frank Lampard, ayayse u muuqataa in ay soo laabashadiisu waqti ka dhiman tahy.
Waxaa kaloo dhaawac ah Benayoun iyo Alex. Ramires-na shaki ayaa ku jira in uu ciyaari karo.
Wolverhampton
Wolverhampton
Dhinaca kooxda Wolves, waxaa shaki ku jiraa ciyaaryahankooda Jody Craddock oo sinta ka dhaawacnaa, iyadoo Michael Mancienne oo amaah ku joogay uu maqnaan doono.
David Davis, ayaa dib looga yeeray kooxda Walsall oo la amaahiyay iyo Stephen Hunt oo rajaynaya in ugu dambaynta la soo safo kadib cagta oo uu ka dhaawacmay.
Waxaa ka maqan oo laba ciyaar ka fadhiya Henry.

Ciyaarihii horey u dhexmaray Chelsea iyo Wolves, boqolkiiba boqol waxaa ku gacan saraysay Chelsea.

Wolves oo uga badisa Chelsea garoonka Stamford Bridge waxaa u dambaysay sanadkii 1979.

Ciyaartan, waxaa dhex dhexaadin doona garsoore Lee Probert, oo ay kalkaalinayaan Stephen Child iyo Ceri Richards.

Ciyaaraha kale, Birmingham waxay la ciyaaraysaa Blackpool.

Sunderland waxay is arkayaan Aston Villa.

West Brom waxay iska horimanayaan Fulham, Wigan waxay kulmayaan Bolton.

West Ham-na waxay martigalinaysaa Newcastle.
Manchester Unied 2-2 West Brom. Waxay ahayd ciyaar xiiso badan, oo labada kooxba ay soo bandhigeen ciyaar wanaagsan.

Ciyaarta ayaa labada goolba waxaa ku hormaray kooxda Manchester United. Qaybtiina horena waxaa lagu kala nastay 2-0 ay ku hogaaminayso kooxda Man United ee gurigeeda lagu ciyaarayay.

Hase yeeshee, qaybtii Labaad ayaa kooxda West Brom ee martida ku ahayd garoonka Old Trafford ay labada goolba iska soo gudday.

Ciyaartu sidaas ayay ugu dhamaatay 2-2.

Ciyaaraha kale Arsenal 2-1 ayay kaga badisay Birmingham.

Bolton 2-1 ayay uga adkaatay Stoke.

Fulham waxaa 2-1 uga badisay Tottenham.

Newcastle 2-2 ayay kula kala baxeen Wigan.

Wolves iyo West Ham waxyay ku dhamaatay 1-1.

Aston Villa waxay la ciyaaraysaa Chelsea.
Manchester United waxay la ciyaaraysaa kooxda West Brom.

Ciyaartan, ayaa BBC si toos ah dhagaysatayaasha ugu soo tabinaysaa.

Ciyaaraha kale ee galabta dhacaya waxaa ka mid ah:

Arsenal V Birmingham
Aston Villa V Chelsea
Bolton V Stoke
Fulhan V Tottenham
Newcastel V Wigan
Wolves V West Ham

Kooxda West Brom waligood kama badin Man United tartanka Premier League.

Ciyaar ay kaga badiso waxay ahayd bishii December, 2003 wareegii afaraad League cup-ka.

Manchester United 11 jeer ayay k badisay kooxda 12 kulan oo ay isaga horyimaadeen.
Dawladda raiisal-wasaare Abdirashid Ali Sharmarke ayaa la filyaa in maanta cod kalsooni ah looga qaado baarlmaanka Somalia, sida uu magaalaa Muqdisho ka sheegay shir jaraa'id oo uu shalay gellinkii danbe qabtay ra'iisal-wasaare xigeenka, Sheikh Adan Mohamed Nur

Codkani waxa uu ku soo hagaagayaa xilli uu dalka debadda uga maqan yahay ra'iisal-wasaarihii oo haatan ku sugan magaalada Nairobi, iyada oo dhinaca kalena toddobaadyadani ay muuqatey inuu cirka isku sii shareeray khilaafkii u dhaxeeyey Madaxweyne Sh Shariif Sh Ahmed iyo ra'iisal-wasaarihiisa.

    Arrintani waa arrin runtii aad u fool xun, caqabadna ku noqonaysa in waddankan siyaasaddiisii ay ka baxdo xaaladdan ku-meel-gaadhka ah

Ra'iisal wasaare Omar Abdirashiid Sharmarke

Ra'iisal-wasaare Omar Abdiashiid oo u warramay BBC, waxa uu sheegay in uu arrintani u arko tallaabooyin lagu carqaladaynayo dawladda, salkana ku haysa khilaaf siyaasadeed ee haatan taagan. Waxanu ku tilmaamay arrin la yaab leh in isaga oo dalka ka maqan, horena u sheegay in uu imanayo oo jawaab ka bixin doono codsigan baarlamaanka, in haddana ay muuqato in lala sugi waayey. Waxanu intaasi ku daray in qodobkan mooshinkan uu ku saabsan yahay, inuu hore uga jawaabay oo uu baarlamaanka kala hadlay, sharci-hoosaadka baarlamaankuna in uu farayo in aan isla mooshinkii la soo celin karin muddo 6 bilood ah gudahood. Sidaas awgeedna, waxa uu ku gacansaydhay codsigani haatan ee baarlamaanka.
sh adan madoobe

Sh Adan Madoobe

Sh Adan Madoobe, oo hadda sii ah ku simaha ra'iisal-wasaaraha, waxa uu ka sheegay shirkii jaraa'id ee shalay in baarlamaanku u yeedhay dawladda, si loogu qaado cod kalsooni ah, sidaa awgeedna ay hor tegi doonaan maanta oo Salaaso ah. Waxau intaasi ku daray in codsiga baarlamaanku uu soo gudbiyey ay u hoggaansami doonaan, sida sharicgu u yahay, iyo inuu arrintaasi hore ula socodsiiyey ra'iisal-wasaaraha, una gudbiyey dhawaan qoraalladii codsiga baarlamaanka.
Baaqa UN, AMISOM, IGADD

Augustine Mahia

UN envoy Augustine Mahiga

    Kuwa faa'iidada ugu badan ka helaya kala qaybsanaantani waa kooxaha xagjirka ah ee ugu jira dagaalka sidii ay u qabsan laaayeen hoggaanka dalka

UN envoy Augustine Mahiga

Dhinaca kale, waxa iyaguna baaq wadajir ah soo saaray xafiiska UN qaabilsan Somalia, ururrada IGADD, EU iyo AMISOM, baaqaasi oo ay kaga digayaan khilaafyada haatan ka dhex taagan hoggaanka sare ee TFG, kuna tilmaamay khilaafkani mid aan waxtar ahayn xilligani, keeni karana dhaawac weyn. Odhaahdani waxa kale oo ay ka danbaysay dhawaan wafdi ka socda ururradaasi oo booqasho ku tegey magaalada Muqdishu, lana yeesheen madaxweyne Sh Shariif Sh Ahmed wadahadallo u saabsan khilaafyadan.

War-murtiyeedkani ka soo baxay xafiisyadaasi waxa uu ugu baaqay hoggaanka dawladda TFG inay mujiyaan midnnimo wax lagaga qaban karo dhibaatooyinka haatan taagan ee xagga nabadgelyada iyo waajibaadkii dawliga ahaa, xilliani ku-meel-gaadhka ah ee muddo sanad ah oo keli ahi ay ka hadhay. Waxayna xasuusisay madaxda Somalia in xilligani oo ciidamada nabad-ilaalinta ee AMISOM ay naftooda khatarnna u gelinayaan maalin kasta, daafacaadda dawladda iyo deganaanshaha, in hoggaamiyayaasha Somalida iyagana looga baahan yahay midnnimo iyo wada shaqa adag.
Khilaafyadii Hore

Bishii May ee aynnu soo dhaafnay ayaa madaxweynuhu waxa u ku dhawaaqay inuu soo magacaabi doono raiisal-wasaare cusub, sababta oo ah in xilligii xilkaasi uu ka dhamaaday raiisal-wasaaraha haatan Omar Abdirashiid. Xaaladdani waxay ka danbeeyeen kala qaybsanaan soo dhex gashay baarlamaanka, shir-guddoonkii baarlamaanka, iyo dawladda dhexdeeda. Haddana go'aankaasi madaxweynuhu waa kale oo uu dhaliyey muran iyo khilaaf weyn oo siyaaadeed, isaga oo Omar Abdirashiidna uu ku gacansaydhay go'aankaasi madaxweynaha, kuna tilmaamay in aanu sharci ahayn. Dhinaca kalena waxana uu culays weyni ka yimid beesha caalamka iyo dawladaha gobolka, taasi oo kalliftay in madaxweye Sh Shariif uu ka noqdo go'aankiisii hore.

Toddobaadyadii hore ayaa haddana waxa soo ifbaxay khilfaafyo cusub oo la sheegay inay salka ku hayaan dastuurka federaalka ee qabyada ah ee cusub, kaasi oo hore ay u soo diyaariyeen guddi madax bannaan bishuu July dhamaadkeedii. Welise la isla meel dhigin baarlamaanka dhexdiisa iyo in afti loo qaado.

Khilaafyada noocan ahi ma aha wax ku cusub siyaasadaha dawladaha Somalia ee ku-meel-gaadhka ah ilaa 10-kii sannadood ee u danbeeyey, laga soo bilaabo dawladdii Abdulqaasim Salaad iyo raiisal-wasaarihiisii Ali Khaliif Gallayd, Abdillahi Yusuf iyo Ali Geeddi, iyo haddana Abdillahi Yusuf iyo Nuur Cadde
Madaxweynaha Soomaaliya Shariif Shiikh Axmed oo booqasho ku jooga waddanka Sudan ayaa la kulmay Madaxweynaha Sudan Cumar al-Bashiir sida laga soo xigtay Raadiyaha dowladda Sudan.

Labada dhinac ayaa waxa ay ka wada hadleen xiriirka labada dal ee Suadn iyo Soomaaliya iyo gaar ahaan sidii xal loogu heli lahaa dhibaatada iyo dagaallada mudada dheer ka socda Soomaaliya.

Sida uu sheegay Radiyaha Sudan dowladda Sudan ayaa waxa ay soo bandhigtay baaqyo nabadeed oo ku saabsan qaabkii nabad waarta iyo xal siyaasadeed loogu heli lahaa waddanka Soomaaliya.

Madaxweynaha Soomaaliya ayaa waxa uu ka helay martiqaad rasmi ah Madaxweynaha Sudan, waxaana la filayaa in isaga iyo wafdigiisa ay sii joogaan Sudan dhawr maalmood.
Masuuliyiinta waddanka Uganda ayaa xiray tiro dad ah oo lala xiriirinayo weeraradii bam ee axaddii lagu qaaday magaalada Kampala, oo ay ku dhinteen in ka badan 70 qof.

Dhag sii BBCSomali Facebook

Xiritaanka dadkan ayaa yimi kadib markii laga helay magaalada, suun kuwa la isku qarxiyo ah oo aan qarxin.

Xarakada Shabaab ayaa sheegatay inay qaaday weerarada qaraxyada ee ka dhacay magaalada Kampala ee waddanka Uganda, oo ay ku dhinteen in ka badan toddobaatan qof, ilaa sideetan kalena ay ku dhaawacmeen.

Cod duuban oo ay ka soo saareen magaalada Muqdisho, ayaa Afhayeenka Shabaab uu sheegay in kooxdoodu weerar ku qaadeyso cadawgooda meel walba oo uu joogo.

Afhayeenka Shabaab, Shiikh Cali Maxamuud Raage, ayaa waxa ku tilmaamay qaraxyada ka dhacay Kampala inay yihiin bilow, isagoo ugu hanjabay dalalka Uganda iyo Burundi in haddii ay ciidamadooda kala bixi waayaan Soomaaliya ay la kulmi doonaan dhibaato kale.
Hogaamiyeyaasha urur goboleedka IGAD, ayaa shir deg deg ah oo ku saabsan xaaladda siyaasadda iyo ammaanka ee Soomaaliya ku yeeshay magaalada Addis Ababa.

Shirku waxa uu go'aansaday qoddobo dhawr ah oo ay ka mid yihiin in AMISOM iyo golaha ammaanka ee Qaramada Midoobay lagala shaqeeyo sidii labaatan kun oo askari loo keeni lahaa dalka Soomaaliya oo dhan.

Shirku, waxa uu hoosta ka xariiqay si taas loo suurta galiyo ay muhiim tahay in xoogagga Soomaaliya loo diyaar gareeyo suurtagalnimada in ciidamo dalalka deriska ka socda ay soo galaan dalka.

Shirku waxa uu sheegay in ciidamada AMISOM aan la gaarsiin heerkii horey loogu heshiiyay, wuxuuna go'aansaday in laba kun oo nabad ilaaliyaal ah oo AMISOM hoostaga sida ugu dhaqsiyaha badan loo geeyo dalka.
Madaxweyne Shariif

Madaxweynaha Soomaaliya, Shariir Shiikh Axmed, xilli uu sii marayay magaalada Nairobi

Madaxweynaha Soomaaliya, Shariif Shiikh Axmed, oo shirkaasi ka hadlay ayaa ku baaqay kaalmo caalami ah oo looga hortago kooxaha kacdoonka wada ee Islaamiyiinta.

Madaxweyne Shariif waxa uu ka digay sida hadalka uu u dhigay in Soomaaliya ay gacanta ugu jirto Al-Qaeda iyo kooxo xag jir ah.

Shirkan magaalada Addis ababa ayaa la filayaa go'aamada laga soo saaray la hor dhigi doono shirweynaha guud ee Midowga Afrika oo dhici doona dabaqaayada bishan.
Muxuu ku dambeeyay heshiiskii Ahlusunna?
Shariif Xasan

Shariif Xasan Shiikh Aadan

Shiikh Maxamuud Shiikh Xasan, oo ah Hoggaamiye Ahlu Sunna ah wuxuu sheegay in uu fashilmay heshiiskii ay hore u galeen Ahlu Sunna iyo Dowladda TFG.

Heshiiskaasi wuxuu ka fashilmay ayuu yiri dhinaca dowladda, oo uu ku eedeeyay in ay talo ka qaadaneysa shakhsiyaad dantooda ka dhex arkay, Qabqablayaal dagaal iyo Ajnebi.

Waxaa uu ka gaabsaday in uu sheego magacyada shakhsiyaadka uu ka cabanayo in ay fashiliyeen heshiiska.

Shiikh Maxamuud bishii May ayuu sheegay in heshiisku fashilmay, laakiin waxa cusub waxay yihiin ayuu yiri, in dowladdu iyada oo heshiiskii nuxurkiisii dishay, ay haddana iska dhigeyso ina ay fulineyso.

Xogtu waxay tahay ayuu yiri in TFG ay damacsan tahay in ay magacawdo shakhsiyaad ay ku tilmaameyso in ay yihiin Ahlu Sunna.

Markii aan Addis Ababa wada xaajoodka u fadhinnay ayuu yiri, raggii dowladda matalayay oo magaceeda nagula xaajoonayay, ayaa hadda lagu magacaabayaa in ay ka tirsan yihiin Ahlu Sunna, oo iyagu ay matalaan.

Waan la yaabban nahay.

Mar la weydiiyay waxa dhacaya haddii Shiikh Xeefow oo heshiiskii saxiixay uu raalli ka yahay dadka la magacaabayo, ama rag kale oo Ahlu Sunna ah ay ka qeyb galaan dowladda, Shiikh Maxamuud wuxuu ku jawaabay in Ahlu Sunna uu go'aankeedu ku xiran yahay wada tashi.

Daar noocyada kale ee Maqal/muuqaal

Ma ahan wax shakhsi ama koox ay ku daneysan karaan, ayuu raaciyay.

Wasiir iyo laba ama ka badan waa wax dadka lagu jaha wareerinayo.

Heshiiska nuxurkiisii oo dhan waa laga tegey, sidaa darteedna wuu dhintay.

Ahlu Sunna iyo dowladdu waxay galeen heshiis lagu saxiixay Addis Ababa.

Dhinaca dowladda ragga uga qeyb galay waxaa ka mid ah, Shariif Xasan Shiikh Adan, oo markaa ka dib loo doortay Guddoomiyaha Baarlamaanka, Cabdirisaaq Juriile oo ah Wasiirka Isgaarsiinta iyo Mustaf Dhuxulow oo ah la Taliyaha siyaasadda ee Madaxweynaha.
Maxamed Yusuf Xeefoow

Maxamed Yusuf Xeefoow

Shiikh Maxamuud iyo Raiisal Wasaare Cumar Cabdirashiid iyaguna saxiixa ayaa goob joog ka ahaayeen.

Heshiisku waxyaabaha uu qorayay waxaa ka mid ahaa in ciidanka labada dhinac la mideeyo xilalka dowladda oo ay ka mid yihiin, Wasiirro, Taliska ciidanka iyo danjirayaal intaba la wadaago.

Ilaa iyo markii heshiiskaa la gaaray, Shabaab iyo Xisbu Islaam oo ah labada kooxood ee loo heshiiyay, degaanno hor leh ayay dagaal ku qabsadeen.
Mustaqbalka

Shiikh Maxamuud waxaa uu ku tilmaamay in Ahlu Sunna ay sii wadi doonto dagaalka ay kula jirto kooxaha ka soo horjeeda.

Wuxuu yiri Ahlu Sunna kooxahaas dadnimadooda lama dirirsana, laakiin waxay la dirirsan yiiin firkirka ay wadaan oo uu ku tilmaamay Takfiiri.

Fikrkaasi waa mid ummadda dhiiggeeda lagu banneysanayo, ayuu yiri Sh. Maxamud.

Wuxuuna ku daray in umadda dhaqankeedii iyo xurmadeeda uu ka soo horjeedo fikirka Takfiirku.

Dagaalka Ahlu Sunna ay kula jirto fikirkaas wey sii wadi doontaa ayuu yuru, wuxuuse ku tilmaamay in dowladda oo uu ka filayay in ay isu kaashadaan, ay kaalinteedii gabtay.
Saameynta fashilka heshiiska

Heshiiska oo ilaa iyo hadda aan waxba ka fulin, haddii uu si buuxda u burburo, wuxuu saameyn ku yeelan karaa dhinacyada koofurta iyo bartamaha Soomaaliya ku dagaallamaya oo dhan.

Dhibka ugu weyni wuxuu soo gaari doonaa shacabka.

Laakiin dowladda iyo Ahlu Sunna, labadaba wuxuu wiiqi karaa awoodda ay isaga caabbin lahaayeen dhinacyada ka soo horjeeda.

Laakiin waxaa iyaduna suurta gal ah, in Shabaab iyo Xisbu Islaam, oo ay duruufuhu isku khasbayaan, laakiin aan siku meel wax u wadin, ay fursad u siiso in ay is tijaabiyaan.
SSC ma argagixisaa?
Wasiirka Dibadda ee Somaliland, Cabdillaahi M. Ducaale

Wasiirka Dibadda ee Somaliland, Cabdillaahi M. Ducaale

Wasiirka Arrimaha Dibadda ee Somaliland, Cabdillaahi Maxamed Ducaale, ayaa ku tilmaamay in Hoggaamiyaha SSC

(Sool, Sanaag iyo Cayn), Suleymaan Ciise Axmed, iyo ururkiisaba ay Somaliland u aragto in ay yihiin argagixiso.

Arrinkani waxaa uu daba joogay wareysi uu, Suleyman Ciise, siiyay weriyaha BBC Garowe, Axmed Maxamed Cali, kaas oo uu eedyen kulul dusha uga tuuray Puntlnad, isla markaana Somaliland ugu hanjabay in wax kasta oo ay qaadato uu ka saari doono dagaanka SSC.

Hoggaamiyaha SSC waxaa uu ciidanka Somaliland ku tilmaamay in ay yihiin malliishiya ka timid Hargeysa.

Waxaa uu intaa ku daray in hawsha uu ka wado degaanka SSC ay tahay mid ay la ogtahay Xukuumadda Federaalka ah ee Soomaaliya.
Taariikhda ururka SYL iyo halgankiisii waxaa ka waramaya Allaha u naxariistee Cali Xasan Cali oo loo yaqaano Cali Barduuro oo ka mid ahaa 13kii dhalinyaro ee aasaasey ururkii gobanimadoonka ee SYL.

Cali Xasan Barduuro waxa uu ahaa xubintii ugu danbeysay ee ka nooleyd asaasayaashii SYL, waxaana uu bishii December ee sanadkii 2009 ku geeriyooday magaalada Nairobi.
Xubnihii ururka SYL

Xubnihii ururka SYL
Waxaa intii uu noolaa la kulmay Cali Barduuro, weriyaha BBC ee Nairobi Yusuf Hassan oo ka wareystay taariikhdii ururka SYL iyo halgankii ay u soo galeen gobonimada Soomaaliya.
