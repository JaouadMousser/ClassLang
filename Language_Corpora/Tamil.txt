'இந்தியாவுக்கு ஆதரவு'-ஒபாமா
 
செய்தியாளர்கள் சந்திப்பில் இரு தலைவர்களும்
செய்தியாளர்கள் சந்திப்பில் இரு தலைவர்களும்

ஐ.நா. மன்ற பாதுகாப்புக் கவுன்சி்ல் சீரமைக்கப்படும்போது, அதில் இந்தியா நிரந்தர உறுப்பினராவதற்கு அமெரிக்கா ஆதரவளிக்கும் என்று அமெரிக்க ஜனாதிபதி பராக் ஒபாமா அறிவித்துள்ளார்.

தனது மூன்று நாள் இந்தியப் பயணத்தின் நிறைவாக, இந்திய நாடாளுமன்றத்தில் இரு அவைகளின் கூட்டுக் கூட்டத்தில் அவர் உரையாற்றினார். மிகச்சில உலகத் தலைவர்களுக்கு மட்டும் வழங்கப்படும் அந்தக் கெளரவத்தை, மன்மோகன் சிங் அரசு ஒபாமாவுக்கு வழங்கியுள்ளது.

ஐநா பாதுகாப்புக் கவுன்சிலில் நிரந்தர உறுப்பினர்களாக உள்ள நாடுகளில், சீனா தவிர்த்து, ரஷ்யா, பிரான்ஸ் மற்றும் பிரிட்டன் ஆகிய மூன்று நாடுகளும் இந்தியா நிரந்தர உறுப்பினராவதற்கு ஆதரவு தெரிவிக்கும் நிலையில், அமெரிக்கா இதுவரை தயக்கம் காட்டி வந்தது. ஒபாமா தனது பயணத்தின்போது, இதுதொடர்பாக அறிவிப்பு வெளியிடுவார் என்று இந்திய ஆட்சியாளர்களிடம் பெரும் எதிர்ப்பு இருந்தது.

இந் நிலையில், தற்போது அந்த அறிவிப்பை வெளியிட்டுள்ளார் ஒபாமா.

காஷ்மீர் விவகாரத்தில் அமெரிக்கா எதனையும் திணிக்காது

இதேவேளை காஷ்மீர் பிரச்சினையில் எந்தத் தீ்ர்வையும் திணிக்க அமெரி்க்கா விரும்பவில்லை என்றும், அதே நேரத்தில், இரு நாடுகளும் விரும்பினால் பதற்றத்தைக் குறைப்பதற்கான எந்தவித பங்களிப்பையும் ஆற்ற அமெரிக்கா தயாராக இருப்பதாகவும் அமெரிக்க ஜனாதிபதி பராக் ஒபாமா தெரிவித்துள்ளார்.

அதே நேரத்தில், பயங்கரவாதம் கலந்த அழுத்தத்தை பாகிஸ்தான் நிறுத்தினால், அந்த நாட்டுடன் அனைத்துப் பிரச்சினைகள் குறித்தும் பேச்சு நடத்தத் தயாராக இருப்பதாக இந்தியப் பிரதமர் மன்மோகன் சிங் தெரிவித்துள்ளார்.

இரு தலைவர்களும் திங்கட்கிழமை டெல்லியில் கூட்டாக செய்தியாளர்களைச் சந்தித்தபோது, இந்தக் கருத்துக்களை வெளியிட்டார்கள்.

மூன்று நாள் பயணமாக இந்தியா வந்திருந்த ஜனாதிபதி பராக் ஒபாமா, திங்கட்கிழமை காலை டெல்லியில் பிரதமர் மன்மோகன் சிங் மற்றும் இந்தியப் பிரதிநிதிகள் குழுவினருடன் பேச்சுவார்த்தை நடத்தினார். அதையடுத்து, இரு நாடுகளுக்கும் இடையே பல்வேறு ஒப்பந்தங்கள் கையெழுத்தாயின.

அதன்பிறகு, இரு தலைவர்களும் செய்தியாளர்களிடம் பேசினார்கள்.

இந்தியா-பாகிஸ்தான் உறவு

தீவிரவாதத்தை ஒடுக்குவதில் இணைந்து செயல்படுவது குறித்து ஒபாமா குறிப்பிடும்போது, தீவிரவாதிகளுக்கு பாதுகாப்பான புகலிடம் எதுவும் கிடைக்காமல் உறுதி செய்ய இந்தப் பிராந்தியத்தில் உள்ள அனைத்து நாடுகளும் இணைந்து செயல்பட வேண்டும் என்பதை தாங்கள் ஒப்புக்கொண்டிருப்பாகத் தெரிவித்தார்.

காஷ்மீர் பிரச்சினை தொடர்பான கேள்விக்கு ஒபாமா பதிலளிக்கும்போது, காஷ்மீர் நீண்ட காலமாக இருக்கும் பிரச்சினை என்றும், பதற்றத்தைத் தணிப்பதில் பாகிஸ்தான் – இந்தியா ஆகிய இரு நாடுகளுமே பங்கு உள்ளதாகவும் கூறினார்.

அதுபற்றி, பிரதமர் மன்மோகன் சிங் கருத்துத் தெரிவிக்கும்போது, கே வார்த்தை அதாவது, காஷ்மீர் உள்பட எந்தப் பிரச்சினை குறித்தும் பாகிஸ்தானுடன் பேசத் தயாராக இருப்பதாகவும், அதே நேரத்தில் பயங்கரவாதம் தீவிரமாக இருக்கும் அதே நேரத்தில் பேச்சுவார்த்தையையும் நடத்த முடியாது என்று உறுதிபடக் கூறினார்.

``பயங்கரவாதம் கலந்த அழுத்தத்தை பாகிஸ்தான் நிறுத்தினால், அந்த நாட்டுடன், அனைத்துப் பிரச்சினைகள் குறித்தும் ஆக்கப்பூர்வமாகப் பேச்சு நடத்தத் தயாராக இருக்கிறோம்,’’ என்றார் மன்மோகன் சிங்.

இந்தியாவுக்கு எதிராக செயல்படும் தீவிரவாதக் குழுக்கள், பாகிஸ்தானில் இருந்து செயல்படுவதாகவும், அதற்கு பாகிஸ்தான் அரசு அமைப்புக்கள் மறைமுக ஆதரவு கொடுத்து வருவதாகவும் இந்தியா தொடர்ந்து புகார் கூறி வருகிறது. இதுதொடர்பாக ஒபாமாவிடமும் இந்தியா சுட்டிக்காட்டியதாகத் தெரிகிறது.

இரு நாடுகளுக்கும் இடையே ஏற்பட்ட வர்த்தக ஒப்பந்தங்கள், இருதரப்புக்கும் பலனளிக்கும் என அவர்கள் தெரிவித்தனர்.

அதே நேரத்தில், அமெரிக்காவின் பணிகளைக் களவாடுவது இந்தியாவின் வேலையல்ல என்று பதிலளித்தார் இந்தியப் பிரதமர் மன்மோகன் சிங்.
'தொழில் சட்டத் திருத்தம் தேவை'
 
	
பெண்கள் இரவில் பணியாற்ற அனுமதி தேவை
பெண்கள் இரவில் பணியாற்ற அனுமதி தேவை
இலங்கையில் தொழிலாளர் சட்டங்களில் திருத்தங்கள் செய்யப்பட வேண்டும் என்று இலங்கையின் முதலாளிமார் சம்மேளனம் பரிந்துரைகளைச் செய்துள்ளது.

குறிப்பாக இலங்கையில் போர் முடிவுக்கு வந்து, அமைதி ஏற்பட்டுள்ளதாகக் குறிப்பிடப்படும் நிலையில், அங்கு வெளிநாட்டு முதலீட்டாளர்களை கவர்வதற்கு இந்தத் திருத்தங்கள் மிகவும் அவசியம் என்றும் முதலாளிமார் சம்மேளனம் தனது பரிந்துரைகளில் குறிப்பிட்டுள்ளது.

இலங்கை தேசிய தொழிலாளர் ஆலோசனைக் கவுன்சிலுக்கு இது குறித்த தமது பரிந்துரைகளை அனுப்பியுள்ளதாக கூறுகின்ற முதலாளிமார் சம்மேளனத்தின் தலைமை இயக்குனர் ரவி பீரிஸ் அவர்கள், இந்தப் பரிந்துரைகள் வெளிநாட்டு முதலீடுகளை கவர்வதற்கான உள்கட்டமைப்பு மாற்றங்களைச் செய்வதற்கு மிகவும் அவசியமானவை என்று கூறியுள்ளார்.

அவற்றில் கடைகள் மற்றும் அலுவலகங்களில் இரவு நேரத்தில் பெண்கள் பணியாற்றுவதைத் தடுக்கும் சட்டங்களில் மாற்றம் செய்யப்பட வேண்டும் என்பதும் ஒன்றாகும் என்றும் அவர் கூறியுள்ளார்

கால் சென்டர் போன்ற தொழில்கள் எல்லாம் செயற்பாட்டுக்கு வரக்கூடிய வாய்ப்பு இருக்கின்ற நிலையில், இந்தச் சட்டம் அங்கு பெண்கள் இரவு நேரங்களில் பணிபுரிவதற்கு தடையாக அமைந்துவிடும். ஆகவே இந்த சட்டத்தில் மாற்றம் செய்யப்பட வேண்டும் என்று தாங்கள் கோருவதாக ரவி பீரிஸ் கூறுகிறார்.

அதேவேளை தொழிலாளர் தீர்ப்பாயங்கள் குறித்த சட்டங்களிலும் மாற்றங்கள் தேவை என்றும் ரவி பீரிஸ் கூறுகிறார்.

அதாவது, சாதாரண தொழிலாளர்கள், தமது தொழில் சம்பந்தப்பட்ட பிணக்குகள் தொடர்பாக சாதாரண நீதிமன்றங்களை நாடுவதில் உள்ள பிரச்சினைகளை கையாளவே தொழிலாளர் தீர்ப்பாயங்கள் கொண்டு வரப்பட்டதாக கூறுகின்ற முதலாளிமார் சம்மேளனம், ஆனால், நிறைவேற்று அதிகாரிகள் தரத்தில் உள்ளவர்கள் கூட தற்போது தமது நிறுவனத்துடனான பிணக்குகளுக்காக தொழிலாளர் தீர்ப்பாயங்களை நாடுவதாக கூறுகிறது.

ஆகவே தொழிலாளர் தீர்ப்பாயங்கள் அடிப்படை சாதாரண தொழிலாளிக்கு மாத்திரமானது என்ற வகையில் சட்டத்தில் மாற்றங்கள் செய்யப்பட வேண்டும் என்று சம்மேளனம் அரசாங்கத்தை கேட்டுள்ளது.

ஆனால், பெண்கள் இரவு நேரத்தில் பணியாற்றுவதற்கு அனுமதிக்கும் வகையிலான திருத்தங்களை எச்சரிக்கை உணர்வுடன் வரவேற்கிறார் இலங்கை திறந்த பல்கலைக்கழகத்தில் சமூக கற்கைகள் துறையின் மூத்த விரிவுரையயாளரான டாக்டர். ஏ. எஸ். சந்திரபோஷ்.

அதேநேரம் தொழில் தீர்ப்பாயங்கள் சாதாரண தொழிலாளர்களுக்கு மாத்திரமானது என்ற நிலை உருவாக்கப்படுவது நல்லது என்றும் அவர் குறிப்பிடுகிறார்
ஒபாமாவுக்கு எதிராக போராட்டங்கள்
 
	
'அமெரிக்காவின் ஏகாதிபத்தியம் தொடர்கின்றது'-இடதுசாரிகள்
'அமெரிக்காவின் ஏகாதிபத்தியம் தொடர்கின்றன'-இடதுசாரிகள்
அமெரிக்க அதிபர் ஒபாமாவின் டெல்லி விஜயம் இருதரப்பு உறவுகளில் பெரும் வரவேற்பைப் பெற்றுள்ள போதிலும், அங்கு அவரது வருகைக்கு எதிரான பலத்த கோஷங்களுக்கும் குறைவு இருக்கவில்லை.

அமெரிக்காவின் வெளிவிவகாரக்கொள்கையை ஏகாதிபத்தியம் என வர்ணித்து ஒபாமாவின் வருகையை இடதுசாரிகள் கண்டித்துள்ள நிலையில், அமெரிக்க இராசயன கம்பனிகளால் ஏற்பட்ட பேரழிவு தொடர்பில் இன்னும் நீதி கிடைப்பாதிருப்பதாக, அந்த பேரழிவால் பாதிக்கப்பட்டவர்கள் சுட்டிக்காட்டியிருக்கிறார்கள்.

இந்தியக் கம்யூனிஸ்ட் கட்சி, இந்திய மாக்ஷிச கம்யூனிஸ்ட் கட்சி உள்ளிட்ட இடதுசாரி கட்சிகளைச் சார்ந்தவர்கள் மற்றும் பல்கழலக்கழக மாணவர்கள் என சுமார் 700 பேர் டெல்லியின் முக்கிய பகுதியான ஜந்தர் மந்திர் பகுதியில் கண்டனப் பேரணி நடத்தியுள்ளனர்..

இராக், ஆப்கானிஸ்தான் உள்ளிட்ட நாடுகளில் அமெரிக்காவின் நடவடிக்கைகளைக் கண்டித்தும் ஆர்ப்பாட்டக்காரர்கள் இங்கு பதாகைகளை ஏந்தியிருந்தார்கள்...

இதேவேளை, போபாலில் 26 ஆண்டுகளுக்கு முன்னர் நேர்ந்த விஷவாயுக் கசிவினால் பாதிக்கப்பட்டவர்கள, உலகிலேயே மிகக்கொடுரமான தொழிற்சாலை பேரழிவுக்கு உள்ளாகியுள்ள தமக்கு இதுவரை நீதி நிலைநாட்டப்படவில்லை என போராட்டம் நடத்தினார்கள்.

இந்தப் பேரழிவுக்குக் காரணமான அமெரிக்க கம்பனியின் முன்னாள் தலைமை அதிகாரியை உடனடியாக தமது நாட்டிடம் ஒப்படைக்கவும் பாதிக்கப்பட்டவர்களுக்கு நியாயாமான இழப்பீடு வழங்கப்படவும் அதிபர் ஒபாமா நடவடிக்கை எடுக்க வேண்டும் என ஆர்ப்பாட்டக்காரர்கள் இங்கு கோஷம் எழுப்பினர்.

	
'போபால் பேரழிவால் பாதிக்கப்பட்டவர்களுக்கு இன்னும் நீதி கிட்டவில்லை'-போராட்டங்கள்
'போபால் பேரழிவால் பாதிக்கப்பட்டவர்களுக்கு இன்னும் நீதி கிட்டவில்லை'-போராட்டங்கள்
போபாலில் யூனியன் கார்பைட் இராசயன ஆலையில் 1984ம் ஆண்டில் வெளியான சுமார் 40 தொன் அளவான விஷவாயு காரணமாக 4000 பேர் கொல்லப்பட்டனர்.அடுத்து வந்த ஆண்டுகளில் அந்த எண்ணிக்கை 15 ஆயிரமாக அதிகரித்தது.

மிச்சிகனைத் தளமாகக்கொண்டு இயங்கும் டொவ் கமிக்கல் நிறுவனம், யூனியன் கார்பைட் ஆலை அப்போது தனக்கு சொந்தமாக இருக்கவில்லை எனக்கூறி இந்த அழிவுக்கான பொறுப்பினை தான் ஏற்கவேண்டியதில்லை எனக்கூறிவருகின்றது.

ஆனால் பாதிக்கப்பட்டவர்களுக்கு இழப்பீடு வழங்குவதில் அமெரிக்கா இரட்டை நிலைப்பாட்டை கடைப்பிடிக்க முடியாது என்று போபாலில் பாதிக்கப்பட்டவர்களின் அமைப்பைச் சேர்ந்த
சத்யானந்த சாரங்கி கூறினார்.

‘பிரிட்டிஷ் பெட்ரோலியம் மெக்ஷிகோ வளைகுடாவில் ஏற்படுத்திய சுற்றுச்சூழல் பாதிப்புக்காக 20 பில்லியன் டொலர்களை செலுத்த வேண்டும் என்று ஒபாமா நடவடிக்கை எடுத்திருந்த நிலையில், போபாலில் இன்றுவரை தொடர்கின்ற உலகிலேயே பெரிய தொழிற்சாலை மூலமான அழிவுக்கு காரணமான அமெரிக்க கம்பனி வெறுமனே 470 மில்லியன் டாலர்களை மட்டுமே செலுத்தியுள்ளதால் இந்த இரட்டை நிலைப்பாட்டை டு அதிபர் ஒபாமா உடனடியாக நிறுத்தவேண்டும்’ என்றும் சத்யானந்த சாரங்கி கூறினார்.

இதற்கிடையே, அமெரிக்க அதிபர் ஒபாமாவின் வருகையைக் கண்டிக்கும் விதமாக கடையடைப்பு (பந்த்) போராட்டத்தை முன்னெடுக்க வேண்டுமென மாவோயிச கிளர்ச்சியாளர்கள், அவர்கள் பலமாக நிலைகொண்டுள்ள பகுதிகளில் அறிவித்திருந்தமை குறிப்பிடத்தக்கது.

    புதுப்பிக்கப்பட்ட நாள்: 03 நவம்பர், 2010 - பிரசுர நேரம் 16:33 ஜிஎம்டி


    மின்அஞ்சலாக அனுப்புக 	  	அச்சு வடிவம்
    திருப்பூரில் இரண்டு ஆண்டுகளில் 980 பேர் தற்கொலை


    நூற்பாலை
    நூற்பாலை
    ஆயத்த ஆடை ஏற்றுமதி மூலம் ஆண்டுதோறும் 12 ஆயிரம் கோடி ரூபாய் வருவாய் ஈட்டும் திருப்பூரில் உள்ள தொழிற்சாலைகளில் பணிபுரியும் தொழிலாளர்கள் தற்கொலை செய்து கொள்வது அதிகரித்து வருகிறது.

    கடந்த ஆண்டு துவக்கத்தில் இருந்து இதுவரை திருப்பூர் நகரில் 980 பேர் தற்கொலை செய்து கொண்டு விட்டதாக மேற்கு மண்டல ஐ ஜி சிவனாண்டி தமிழோசையிடம் தெரிவித்தார்.

    தற்கொலை செய்து கொண்டவர்களில் பெரும்பாலானோர் வெளிமாவட்டங்களில் இருந்து வேலை தேடி வந்த 15 வயதுக்கும் 35 வயதுக்கும் இடைப்பட்ட வயதுடைய ஆண்கள்.

    குறிப்பாக ஜாதி, மத பிளவுகளை மீறி கலப்பு மணம் புரிந்த ஆண்கள் சமூக அழுத்தங்களை சந்திக்க முடியாமல் தற்கொலை செய்து கொள்வது அதிகமாக இருப்பதாக மாவட்ட ஆட்சித் தலைவர் சமயமூர்த்தி தமிழோசையிடம் தெரிவித்தார்.

    ஆனால் ஊதியப் பற்றாக் குறையாலும், கடன் தொல்லையாலும் பல தொழிலாளர்கள் தற்கொலை செய்து கொள்வதாக தொழற்சங்கத் தலைவர்கள் கூறுகின்றனர்.

    ஆனால் இக்கூற்றை ஏற்றுமதியாளர்கள் மறுக்கின்றனர்.
    தீபாவளி கொண்டாட்டம் இல்லை


    தீபாவளி இல்லை
    தீபாவளி இல்லை

    இலங்கையின் வடக்கே யுத்தம் முடிந்து ஒன்றரை வருடங்கள் நிறைந்துள்ள வேளையில் நகரப்பகுதிகளில் பட்டாசுகள் கொளுத்தி தீபாவளி பண்டிகை கொண்டாடப்பட்டுள்ளது.

    எனினும், இடம்பெயர்ந்த மக்கள் மீள்குடியேற்றம் செய்யப்பட்டுள்ள பல பகுதிகளிலும், மனிக்பாம் முகாம் இடைத்தங்கல் தொகுதியிலும் தீபாவளி கொண்டாட்டங்கள் இடம்பெறவில்லை.

    குறிப்பாக மனிக்பாம் முகாம் தொகுதியில் எஞ்சியுள்ள 20 ஆயிரம் பேரும் தமது சொந்த இடங்களுக்கு எப்பொழுது திரும்பிச் செல்வோம் என்ற எதிர்பார்ப்புடன் மீள்குடியேற்றத்திற்காகக் காத்திருக்கின்றார்கள். இதனால், தீபாவளி பண்டிகையைக் கொண்டாடுவதற்கான மனநிலையும் இல்லை. அதற்கான சூழ்நிலையும் இல்லை என அவர்கள் தெரிவித்துள்ளார்கள்.

    அத்துடன் ஸோன் 4 எனப்படும் வலயம் நான்கு முகாமில் இருப்பவர்களை கதிர்காமர் முகாமுக்கு இடம் மாற்றுவதற்கு தீபாவளி பண்டிகைக் காலத்தில் அதிகாரிகள் நடவடிக்கை எடுத்திருப்பதால் அங்குள்ளவர்கள் பெரும் கவலை அடைந்துள்ளார்கள்.

    மனிக்பாம் இடைத்தங்கல் முகாமில் ஓரடத்திலிருந்து மற்றுமோர் இடத்திற்கு இடம் மாற்றப்படுவதைத் தாங்கள் விரும்பவில்லை என்றும், அங்கிருந்து செல்வதானால், சொந்தக் கிராமங்களில் மீள்குடியேற்றம் செய்யப்பட வேண்டும் எனவும் அவர்கள் வலியுறுத்தி வருகின்றார்கள்.

    இதேவேளை, இடைத்தங்கல் முகாமில் அடிப்படை வசதிகள் குறைவடைந்திருப்பதும், நிவாரண உதவிகள் பல நிறத்தப்பட்டிருப்பதும் தங்களுக்குக் கவலையை ஏற்படுத்தியிருப்பதாகவும் அவர்கள் தெரிவித்துள்ளார்கள்.