Lingua Latina est lingua Indoeuropaea qua primum Latini in genere et Romani antiqui in specie locuti sunt, quamobrem aliquando et lingua Latia (in Latio enim adhibita) vel lingua Romana (nam Imperii Romani sermo sollemnis) appellata est[1]. Linguae nomen ductum est e terra in paeninsula Italica quam Latine loquentes incolebant, "Latium Vetus" interdum appellata, inter Tiberim, Volscos, Appenninum et mare Inferum sita.

Cum populi Reipublicae Romanae et Imperii Romani lingua Latina in rebus publicis privatisque usi sint, etiam linguam Graecam magnopere adfecit, nec minus haec illam. Sicut lingua Graeca, Latina est lingua flexiva, ut nexus verborum non ex ordine appareat, ut mos est linguarum Romanicarum et Anglicae, sed ex adfixis.

Linguae usus continuo ab antiquitate usque hodie extendit. Saeculo decimo multas peperit linguas quae linguae Romanicae vocantur, sicut Catalanam, Dacoromanicam, Francogallicam, Gallaicam, Hispanicam, Italianam, Lusitanam, ne omnes afferam.

A rebus novis Francogallicis, quamquam lingua ab Ecclesia Catholica Romana et academicis saecularibus adhuc adhibetur, lingua mortua false appellari solet, praesertim nationalismi causa, quia ex saeculo XVIII sermone nativo gradatim fungi desiverit. Attamen hodie homines multi Latine loqui possunt. Quin etiam, Finlandia iam plus viginti annos undis radiophonicis emittere pergit, sedes Latinae interretiales multiplicantur ac conventus internationales quorum participes solo sermone utuntur.
Archaica
Inscriptio Duenos sic, ut historicus Hendricus Dressel reddit.
Nuvola apps xmag.png
Si plus cognoscere vis, vide Lingua Latina archaica

Lingua Latina censetur in Italiam circa saeculum 9 a.C.n. ab migrantibus ex septentrione lata esse, qui deinde Latium incolerent, in qua regione Roma urbs orta est. Ibi in linguam Latinam verba e variis linguis—Etrusca, Graeca—venerant, sicut persona (Etrusce: perśnu), quod est late agnitum, vel etiam talia prisciora ut visum est primum in Plauti et Terentii operibus, qualia techna (Graece: τέχνη) et machaera (Graece: μάχαιρα).

Litteraturae Latinae hanc per aetatem mutatae sunt, cum exempli gratia terminationes veteres -os, -om, -oi, et -osom aetate classica ad -us, -um, -i et -orum mutatae sunt. Littera intervocalica s quae linguae priscae Indoeuropaeae praeservabat, ubique in r mutata est, quod rhotacismus dicitur. Itaque, etiam ob rhotacismum nominativus honos ad honor et genetivus *honos-is ad honor-is mutati sunt.
Temporibus adversis in oeconomia et politica et cultura, creaverunt patricii, ex Latinae colloquialis varietatibus, linguam francam Latinam, adhibitam ministratione et doctu et ad litteras colendas. Est Aurea Latinae Aetas, saeculis I a.C.n.–I p.C.n.

Antequam tota Italia sub imperio Romano saeculo 1 a.C.n. redacta esset, loquebant per totam paeninsulam: Lingua Celtica (post huius gentis incursiones saeculo 4 a.C.n. trans Padum), illa non-Indoeuropaea lingua Etrusca, et aliis linguis Italicis, sicut linguis Osca et Umbra (appellatis "Sabellicis"), et lingua Falerica, cognata linguae Latinae, qua loquebantur prope Roma ad septentriones. Etiam Sicaniae aut Siculae linguae paucum indicium est, sed modo videntur hae linguae similes Latinae-Faliscae esse. Coloni vero Graeci saeculo octavo a.C.n. etiam suam linguam in Italiae partes quas apud litora meridiana Siciliamque orientalem colebant, tulerunt. Imperio autem Romano crescenti et Latina ideo praeoptata, praeter linguam Graecam, omnes hac lingua locuti sunt, praesertim in Italia meridiana.
[recensere] Postclassica
Biblia Sacra Christiana translata in Latinum ab Sancto Hieronymo annis 390-400 (versio Vulgata Clementina anno 1605 edita).

Lingua qua loquebantur populi paulatim de Latina franca distulit, quam schola tenere conabatur, et de litteraria. Diutissime de legibus et de rebus publicis et de aliis per totum Imperium Romanum Latine dictum est. At, quamquam plurima opera superstantia Romana sunt paene omnino scripta Latina Classica lingua, inclusa Ciceronis Caesarisque aliorumque opera, vera lingua dicta in Imperio Romano occidentali erat Latina Vulgaris, quae tantum de grammaticis, de vocabulario, et postea de locutione differt.

Etiam Romani optimates Graecam linguam discere solebant et ea uti amabant cum Graecas litteras ad philosophiam et litteraturam pertinere aestimassent. Alioqui Graece plurimi, praecipue in Imperio orientali, adeo loquebantur, ut Graeca, commercio et peregrinationi quasi lingua franca in eo die habita est. Post ultimum discrimen inter Imperia Orientale et Occidentale anno 395, in Orientali demum Graeca pro Latina usui legitimo et gubernatorio substituta est, ex ea causa, quod in illis partibus ex omnibus societatis ordinibus diu dicta esset Graeca.
[recensere] Mediaevalis
Textus digestorum Corporis Iuris Civilis cum glossis et notis iuris consultorum medii aevi.

Aevo Medio incipente, lingua Latina fuit officialis multarum civitatum Europaearum sermo, Civitate Vaticana inclusa. Quamquam autem lingua ab scholis, eruditis, et civitatibus ahibita est, hac aetate romanicae linguae ab variis modis Latinam loquendi vulgis ortae sunt.

In Sabaudiae Ducatu, hodierna in sola aetate, linguae novae ut sermones adhibitae, verbi gratia linguae Italica et Francogallica, linguam Latinam ab anno 1561 suppleverunt. [2] Itaque,Imperii Austriaci in Croatiae et Slavoniae Ducatu lingua Latina usque ad annum 1848 unica officialis fuit et in ducali contione locuta fuit, atque leges novae Latine editi sunt. Ephemerides Zagrabienses vel acta publica hebdomadalia in urbe Zagabria Croatiae (hodie Zagreb) ad annum 1772 Latine editi fuerunt.[2]
[recensere] Humanistica
Philosophiae naturalis principia mathematica, liber ab Isaaco Newtono Latine anno 1687 scriptus.

Aetas humanistica censetur ex saeculo quartodecimo incipere. Post schismata protestantium, scholares humanistici conati sunt linguam Latinam convertere in linguam internationalem. Lingua Latina igitur hac aetate lingua quotidiana Ecclesiae Catholicae Romanae non tantum fuit, sed tamen scientiae, iuris, et litterarum. Pleraque nominum et taxinomiae et biologiae, et iuris ex hac lingua (et Graeca) ducta sunt. Describitur ergo ordo plantarum (id est florum herbarumque arborumque) et animalium adhuc Latine.

Nationalismus autem civitatum Europearum magnopere per hanc aetatem quoque auctus est, quod efficit ut civitas quaeque propriam linguam nationalem distinctamque petat: Britanniarum Regnum tandem linguam Anglicam habuit, Francia linguam Francogallicam, Hispania Hispanicam, Germania Theodiscam, Italia Italicam, etc...

Demum lingua Latina ut lingua franca internationalis omnino desinit, a lingua Francogallica dimota, post Rerum Francicarum eversionem, cum Francia revolutionem contra Ecclesiam Catholicam Romanam habuit, et imperium per continentem Europaeum extendit saeculo XVIII sub Napoleone Bonaparte.
[recensere] Neolatina
Omnia signa Stationis Segedunensis hodie et Anglice et Latine scripta sunt.


Nuvola apps xmag.png
Si plus cognoscere vis, vide Lingua Neolatina

Aetas neolatina saeculo undevincensimo incipere putatur. Hac aetate linguae usus definitur ab Ecclesia Catholica Romana et ab academicis secularibus, qui mores classicos recolere volunt. Lingua Latina Ecclesiastica sermo specialis ab Ecclesia Catholica Romana adhibitus vocatur. Lingua adhibita est in editionibus typicis librorum liturgicorum, litteris et scriptis Papae, praesertim illis quae encyclicae nominantur, ceterisque scriptis et congregationum sanctae sedis et Civitatis Vaticanae. Etenim cantus et preces sacrae liturgiae saepe Latine exercentur. Hodie est enim lingua Civitatis Vaticanae, cuius tamen civitatis cives in alloquio non lingua Latina, sed lingua Italica utuntur.

Multi academici autem hodie etiam veram linguam aetatis classicae recreare petunt. Hi fautores neolatini praecipue modum latinitatis vivae ad linguam Latinam discendam colunt, ubi discipuli linguam discunt ea utendo ad res quotidianas describendas. Quod ad propositum, fautores nova vocabula facile admittunt ad res hodiernas reddendas, multas institutiones ad linguam citandam statuunt, et multos Libros Latine scribunt.
[recensere] Status linguae modernus
[recensere] Germania

Secundum Officium Rerum Statisticarum Foederale in Germania in scholis 8 centesimae partes omnium discipulorum annis 2004 et 2005 Latinum sermonem didicerunt, anno 2009 autem 9 partes centesimae.[3] Diurnarii litterarum quae vulgo Frankfurter Allgemeine Zeitung vocantur moderatores de rebus personalibus triginta societatum anonymarum quanti momenti apud seipsos linguae Latine scientiam esse quaesiverunt. Diurnarii illarum societatum moderatores quaesiverunt quarum capitalis sortibus statistici utuntur ut medium pretium Germaniae syngrapharum et eius momentum computent. Quae societates sunt maximi momenti in oeconomia Germanica et ille sortium numerus index vocatur DAX. Responsum est e viginti duo societatibus ex triginta quaesitis. Ex una solum societate nomine "Bayer AG" responsum acceptum est indicans pro nonnullis rebus in societate sermonis Latini scientiam aliquid valere. Alii responserunt Latinae linguae scientiam non esse criterium secundum quod personas in societate munere fungendas eligerent.
[recensere] Litteratura et pronuntiatus
Nuvola apps xmag.png
Si plus cognoscere vis, vide Abecedarium Latinum et Pronuntiatus Latinus
Litterae maiusculae A 	B 	C 	D 	E 	F 	G 	H 	I 	J 	K 	L 	M
N 	O 	P 	Q 	R 	S 	T 	U 	V 	W 	X 	Y 	Z
Litterae minusculae a 	b 	c 	d 	e 	f 	g 	h 	i 	j 	k 	l 	m
n 	o 	p 	q 	r 	s 	t 	u 	v 	w 	x 	y 	z

Aetate classica abecedarium Latinum viginti tres litteras habuit, quod excludit litteras J, U, et W. Medio Aevo additae sunt ad abecedarium et litterae J, U, W et litterae minusculae.

Pronuntiatus litterarum aliquanto inter locutores hodie variat. Exempli gratia, litterae V et W pronuntiantur ut [v] IPA apud locutores ecclesiaticos, sed ut u-consonans (IPA [uw] vel [w]) apud academicos. Littera J, cum adhibetur, pronuntiatur ut i-consonans (IPA [ij] aut [j]) aut ut 'J' aliarum linguarum (IPA [dʒ], [ʒ], aut [x]).

Lingua sex diphthongos ostendit: ae = [aɪ̯], ei = [eɪ̯], oe=[ɔɪ̯], au = [aʊ̯], eu = [ɛʊ̯], ui = [ʊɪ̯]. Ne diphthongi pronuntientur, diaeresis super secundam vocalem additur: aes (gen: aeris) versus aër (gen: aëris), heros (pl. heroës).

Lingua etiam vocales breves a longis distinguit. Antiquitate et apud multos huius diei locutores, vocales longi apicibus super litteras monstrantur: breves enim scribuntur a, e, i, o, u, y, et longi á, é, í, ó, ú, ý. Sunt quoque hodie qui macronibus vocales longos indicant scribens: ā, ē, ī, ō, ū, ȳ.
Litteratura cursiva antiqua recreata ad exemplum Tabularum Vindolandiensium.

Praeceptum Latinum, quo syllabarum accentus in dictibus polysyllabicis determinetur, est hoc:

   1. Accentus in penultima syllaba cadit cum dictum solum duas syllabas habet, aut cum vocalis penultimus est longus, aut cum duo consonantes vocalem penultimum sequuntur;
   2. Accentus aliter in antepenultima syllaba cadit.

Vocalis longitudo, cum tantum in accentu determinando et in ablativo casu interdum distinguendo refert, sunt Latine scriptores qui praecipue vocales longos apicibus macronibusve monstrant cum in penultimá et ultimá syllabá cadunt (quod hác in clausulá monstrátur). Alii Latine scriptores, sicut Arcadius Avellanus, solos accentus ipsos apícibus denotavérunt cum extra penúltimam sýllabam caderent (quod hac in cláusula monstratur).
[recensere] Grammatica
Grammaticae Artis Institutio ab Ioanne Susebrotum anno 1539 scripta.
Nuvola apps xmag.png
Si plus cognoscere vis, vide Grammatica Latina

Sicut lingua Graeca, Latina est lingua flexiva. Flexio nominis dicitur declinatio, quamquam flexio verbi dicitur coniugatio. In sententiis, usitatus vocabulorum ordo est:

   1. primum subiectum: nomen aut pronomen casu nominativo a nominibus adiectivis et nominibus casu genetivo descriptum,
   2. deinde praedicatum: verbum coniugatum subiectum describens, ei praefixum nomen casu accusativo, nomen casu dativo, adverbia et descriptionem adverbialem.

Quia autem lingua flexiva est, dictionis functione inflectionibus determinata, dictionum ordo in sententiis multum variat. Mos Latinus est dictionem ad sententiae principium et ad finem sitam emphasim specialem capere.
[recensere] Nomina substantiva
Hofmanni Lexicon Universale anno 1698 editum, quod multa nomina Latina nobis praebet.
Nuvola apps xmag.png
Si plus cognoscere vis, vide Declinatio

Nomen substantivum est pars orationis quae rem, hominem, aut locum nominat, qui independenter existere intelleguntur:

    * Nomen proprium est nomen quo singulus homo, vel locus appellatur.
    * Nomen appellativum est nomen quo classis generalis rerum, hominum, vel locorum indicatur.
    * Nomen collectivum est nomen sensu singulari quod tamen ad rerum multitudinem spectat.
    * Nomen abstractum est nomen quod qualitatem, statum, vel actionem describit sensu abstracto sicut independenter existeret.

Paene omnia nomina Latina declinatur ut ea simul designent:

    * Casus septem, qui nominativus, vocativus, accusativus, genitivus, dativus, ablativus, locativusque appellantur.
    * Declinationes quinque, classificare possumus iuxta vocales adhibita in casu ablativo: a, o, i, e, u
    * Genera tria (masculinum, femininum, et neutrum), et
    * Numeros duos (pluralem et singularem).

Quod ad casus grammaticales spectatur:

    * Casus locativus iam quoque aetate classica, ut hodie, solus adhibitus est ad designandum quo loco aliquid exstat, utrum in urbe vel in oppido, vel in aliis locis sicut in urbe Roma=Romae, in domo=domi, in rure=ruri, vel in foco=foci. Nomina primae secundaeque declinationis propria formas speciales sumunt locativas, quae singulari numero idem sunt ut casus genetivus. Ablativus autem secundae declinationis quoque adhibitus est sensu locativo, cum quarto anno et similibus dicimus. Nominorum tertiae declinationis locativus idem formatur ut dativus. Et aliarum declinationum et formarum pluralium locativus idem formatur ut ablativus. Tertio die, pridie, et hodie, exempli gratia sunt exempla locativi quintae declinationis.

Domine quo vadis?, pictura anno 1602 ab Hannibale Carracci picta, et in Pinacotheca Nationali Londinii monstrata, cuius nomen usum adverbii quo monstrat.

    * Casus ablativus quidem aetate classica multos usos complectitur: instrumentales, locativos, necnon ablativos veros unde vel a quo latere ortus significantes. Casu instrumentali, quem aliae linguae Indoeuropaeae habent, lingua Latina aetate classica omnino iam caruit; munus eius et munus casus ablativi antiqui in casum ablativum classicum volvitur. Quamquam casus ablativus a quo latere ortus significare Latine solet, oportet nos notare adverbium quo a casu pronominis ablativo distinguendum esse, quia adverbium quo significat ad quem locum nec a quo loco (unde) nec in quo loco (ubi), neque quo tempore (quando).

    * Casus dativus aut id aut eum indicat, quem verbis actio indirecter afficit, sicut eum cui aliquid datur, vel eum propter quem aliquid agitur, vel eum cui aliquid agendum est, vel eum cui aliquid licet, lubet, satis, bene, aut male sit. Dativus Latinus quoque sensu possessivo adhibitus est, ad possessionem fortiter dicendum, exempli gratia in sententia Nomen mihi est = Nomen meum est.

    * Casus genetivus indicat nomen quoddam alterum nomen afficere, indicatque igitur rei possessionem vel dominium, rerum naturam ex quo res facta est, universum ex quo partes factae sint, vel cuiusdam rei qualitatem quae eius natura explicat, et unitatem mensurae. Latine quoque genetivus fungit muneribus specialibus ubi actionis obiectus dentur
          o cum nomina actionis, agenturae, sententiaeque habemus, sicut "caritas tui= caritas erga te", "precatio deorum=precatio ad deos", "impetus urbis=impetus in urbem", "invidia mei= mea invidia";
          o cum adiectiva quae obiectum petunt habemus, sicut "avidus laudis", "memor vestri", "oblitus sui", "amor sui", "nostrae consuetudinis imperitus", "plenus fidei";
          o cum verbis memorandi vel obliviscendi utimur, quae aut accusativum aut genetivum petunt;
          o cum verbis impersonalis utimur, sicut refert et interest, quae petunt homo affectatum genetivo casu reddere.

Causidicus reum accusans in iudicio.

    * Casus accusativus Latine, ut in aliis linguis syntheticis, rem designat illam, quam verbi actio directim afficit. Quoque autem designat Latine actionis effectum, tempus dum aliquid accidit, rem aut locum ab actione petitum, subiectum in sententis indirectis, exclamationes. Omnes praepositiones Latinae aut ablativum aut accusativum petunt.

    * Casus nominativus simpliciter id aut eum designat, qui verbi actionem agit.

    * Casus vocativus designat quomodo aliquis vocatur. Vocativus Latinus semper idem est ut nominativus, praeterquam in declinatione secunda ubi nomina quae in -us desinunt vocativus formant -e addendo, et ubi nomina quae in -ius desinunt vocativus formant -i addendo.

[recensere] Nomina adiectiva

Nomen adiectivum dicitur nomen quo rei vel rerum qualitas et numerus indicetur:

    * Nomen adiunctivum quod qualitatem rei describit
    * Nomen numerale quod quantitatem vel numerum rei dat.

[recensere]
Colores
niger 	
canus 	
albus 	
ruber 	
flavus 	
viridis 	
caeruleus 	
violaceus 	

Sicut qualitas et numerus haud independenter existere intellegitur, tamen adiectivi exitus necessario adaptatur ad substantivi descripti genus, numerum et casum. Latine autem plurima nomina numeralia sunt indeclinabilia.

Adiectivi sensus ab adverbio et nomine casu ablativo et genetivo adaptatur, ubi ablativum saepe formatur vel ex supinum, e.g. "mirabile dictu".

Adiectiva ex nominibus substantivis et verbis derivantur, suffixa ad themata addendo, sicut -ulus, -culus, -osus, -tus, -eus, -alis, -arius, -orius, -ilis, -anus, -ensis, -inus, -eius, -icus, -ax, -idus, -ivus, -tivus, -ulus, -uvus, -ilis, -bilis, -tilis, et cetera. Participium specialiter dicitur adiectiva ex verbis formata quae actionem quandam ad subiectum attribuunt, e.g. faciens, factus, facturus. Ob naturam suam vebalem, haec adiectiva saepe argumenta casu ablativo, accusativo, et dativo additiva petunt, secundum consuetudinem verbi.
[recensere]
Verba
Suetonius narrat verba C. Iulii Caesaris: Pontico triumpho inter pompae fercula trium verborum praetulit titulum"veni : vidi : vici" non acta belli significantem sicut ceteris, sed celeriter confecti notam.
Nuvola apps xmag.png
Si plus cognoscere vis, vide Coniugatio

Verbum est pars orationis quae actionem vel qualitatem rei praedicat. Quod verbum Latinum per eius coniugationem subiectum quoddam necessario implicat, verbum est unica orationis pars, quae perfectam orationem sola constituere potest.

Verba Latina coniugantur ut ea simul designent:

    * Coniugationes quattuor, classificatas iuxta terminationes infinitivas -áre, -ére, -ere, et -íre,
    * Modos quattuor (indicativum, infinitivum, imperativum, coniunctivum),
    * Tempora tria (praesens, praeteritum, et futurum),
    * Aspectus duos (imperfectum et perfectum),
    * Personas tres (me, te et illum),
    * Numeros duos (pluralem et singularem), et
    * Voces duas (activam et passivam).

Ut verba Latina ampliter coniugentur, necesse est ad minimum studentes discere quattuor verbi partes: praesens primae personae, infinitivum praesens, infinitivum perfectum, et supinum:

    * amo, amáre, amávisse, amátum
    * moneo, monére, monuisse, monitum
    * lego, legere, légisse, léctum
    * capio, capere, cépisse, captum
    * audio,audíre, audívisse, audítum

Verba autem irregularia, sicut sum, possum, eo, etc., requirunt nos plures partes discere.
[recensere] Adverbia
Quam celeriter currit equus! Hac in sententia averbia describunt quomodo equus currit: primum adverbium "quam" sequens adverbium "celeriter" describit, sensum eius augens.

Adverbium est pars orationis quae actionem describit, verborum vel adiectivorum. Adverbia respondunt ad quaestiones: quomodo? cur? quando? ubi? Exempli gratia, in oratione "Puer bene legit", adverbium "bene" actionem verbi "legit" describit. Adverbium etiam potest adverbium describere, e.g. in oratione "Id multo bene est", "multo" "bene" describit.

Latine adverbia creare possumus libenter nominis adiectivi exitum mutando. Exempli gratia exitus -us in exitus -e aut -im mutatur, cum adiectiva primae declensionis habemus; et exitus -is in exitus -e aut -iter mutatur, cum adiectiva tertiae declensionis habemus. Videntur igitur: malus→male, seperatus→seperatim, facilis→facile, felix→feliciter.
[recensere] Praepositiones

            Vide etiam: SIDSPACE

Praepositiones sunt partes orationis indeclinabiles nomini, vel praenomini praepositae, quae affinitatem quandam inter ea indicant. Lingua Latina quadraginta et tres plus praepositiones habuit.

Plurimae praepositiones ex adverbiis ortae sunt. Multa adverbia fungunt ut praepositiones, sicut "palam" et "clam". Et nonnullae praepositiones quoque vim adverbiales interdum habent, e.g. "Circum eo", "Ante eo", et "Propter eo". Interdum possumus idem dicere vi adverbiali ac vi praepositionali, e.g. "illo propter" (propter ut adverbium) = propter illum (propter ut praepositio).
[recensere] Coniunctiones
Coniunctiones dicta pariter conligant.

Coniunctio est pars orationis quae alia elementa grammaticalia coniungit, dum relationes grammaticae inter ea praeservantur. Aliae coniunctiones ex adverbiis ortae sunt, aliae ex pronominibus relativis praepositione ligatis. Nonnulla quidem adverbia Latina simul ut coniunctiones funguntur, sicut "vel", "ubi", "ne", "nec", et "quam".
[recensere] Constructiones speciales
Ecce Homo tabula a Quintino Mesio ca. annum 1520 picta, cuius nomen usum dicti ecce monstrat, inclytaque verba nobis revocat Pontii Pilati, cum Iesum cruciatum populo ostendit.

    * Articulus: lingua Latina omnino articulis caret. Notandum autem est consuetudinem Latinam esse pronomine "hic" uti cum dicti declinationis casus definiuntur, pronomen "quisdam" saepe paene sensum articuli indefiniti capit, et pronomina "hic" et "ille" saepe sensum articuli definiti capiunt.
    * Ecce est dictum grammaticum exclamativum quod "vide hoc!" fere significat; e.g. "ecce homo" = "vide hoc hominem"
    * Res est nomen substantivum univerale linguae Latinae. Dictum "res" adiectivo cuidam ligatum omnia significat quae qualitatem adiectivo datam habeant. Hoc igitur est modus quo adiectiva in substantivum convertatur. Habemus igitur "res malae" = "omnia quae mala videntur"; "res informatica" = "omnia quae de informatica tractat"; "res publica" = "omnes res quae publice habentur" ="civitatis regimen, ius, et mercatus"; res novae = "nuntia" = (in civilitate) "rerum eversio"
    * Participium: est orationis pars, quae vim verbalem ostendit, dum adiectivis fungitur. Latine sunt quattuor participia:

    Praeteritum, vim passivam habens: amatus, visus dictus, factus, sensus
    Praesens, vim activam habens: amans, videns, dicens, faciens, sentiens
    Gerundivum, vim passivam habens, amandus, videndus, dicendus, sentiendus
    Futurum, vim activam habens: amaturus, visurus, dicturus, facturus, sensurus

    * Supinum, est nomen substantivum neutrum quartae declinationis ex participio praeterito formatum; habemus igitur supina: amatum, visum, factum, sensum. Addendo verbum "ire" ad supinum, Latine redditur propositum actionis quoddam. Ergo, "eam amatum it" = "it ad eam amandum" = "it ut eam amet" ~ "eam amabit". Supinum casu ablativo redditum praecipue in adiectiva modificando fungit: e.g. mirabile dictu.
    * Gerundium, est nomen substantivum secundae declensionis ex participio gerundivo et infinitivo formatum.

    Gerundii significatio fere omnes significationes complectitur infinitivi, participii praesentis, et participii praeteriti. Casús nominativi loco verbi infinitivum adhibetur, loco aliorum casuum gerundivi neutri generis. Gerundii usus praecipue est in oratione obliqua, clausulis infinitivis et verborum adiectivorumque descriptionibus per genetivum. E.g. "Dicit se esse bonum", "Vivere est amare", et " Vivit amandi causa".
    Sicut gerundivum sensum normativum praebit, itaque gerundium. Habemus igitur: "homo id facit ad eam amandam" (gerundivum) = "homo id facit ad eam amandum" (gerundium) = "homo id facit eam amandi causa" (gerundium) ="homo id facit eo consilio ut eam amet" (clausula finalis)

Artemis cum damma, sculptura Romana quae eam Graecam anno 325 a.C.n. a Leochare factam simulat, monstratque venatricem Artemidem bestiam dammam secutam (hoc est Artemis dammam iam sequitur et capit).

    * Verba deponentia: ea dicuntur quae formá activá carent et cuius forma passiva sensum activum habent. Exempli gratia, inter verba deponentia numerantur:

        Primae coniugationis: mirari, minari, venari, recordari
        Secundae: vereri, reri, fateri
        Tertiae: sequi, loqui, uti, fungi, oblivisci, pati, frui, nasci, apsici, gradi, liqui
        Quartae: partiri, metiri, adsentiri, oriri, moriri

    Verba deponentia saepe participia sensu activo habent: e.g.

        "Homo bestiam sequens" = "homo qui nunc bestiam sequitur".
        "Homo bestiam secutus" = "homo qui iam bestiam sequitur"
        "Homini bestia sequenda" = "bestia quam hominem oportet sequi"
        "Homo bestiam secuturus" ="homo mox bestiam sequetur"
        NB. Futurum semper sensum activum habet. Quare, dicendum igitur est "Homo bestiam secuturus est" nec numquam pravum "Homo bestiam secutum it"

    * Verba semi-deponentia: ea dicuntur anomala quae partem imperfectam formae activae et partem perfectam formae pasivae habent. Exempli gratia:

        Secundae: audeo, audere, ausus esse; gadeo, gadere, gavisus esse; soleo, solere, solitus esse
        Tertiae: fido, fidere, fisus esse; fio, fieri, factus esse

    * Ablativus absolutus: est inclyta constructio Latina, ex casu ablativo instrumentali derivata, ubi participium et eius argumenta casu ablativo reddita pro clausulis subordinatis substituta sunt. Exempli gratia: "Urbe capta Aeneas fugit" ="cum urbs capta est, Aeneas fugit"="quia urbs capta est, Aeneas fugit"="postquam urbs capta est, Aeneas fugit." Ambiguitatem significationis quandam introducit quam contextus sententiae solus potest resolvere.

[recensere] Auctores inclyti
Nuvola apps xmag.png
E Vicipaedia
Salire ad: navigationem, quaerere

Latinitas nondum censa
Isidorus Hispalensis, Bartholomaeu Murillo, pinctor Hispanus, pinxit
Fíbula aquiliforme (M.A.N. Madrid) 01.jpg 	
Haec est pagina de
Hispania Visigothica.
Ut hoc indagare, vide etiam
Categoria:Hispania Visigothica.

Sanctus Isidorus Hispalensis (ca. 560 - 4 Aprilis 636) archiepiscopus, Doctor Ecclesiae, unus ex egregissimis auctoribus primae partis Medii Aevi erat. Etymologiarum sive Originum, opus magnum eius, maximi momenti pro traditione scientiae classici erat.

Isidorus, ob Etymologias, est patronus scolasticorum Historiae, Philosophiae, Philologiae, Archaeologiae et Geographiae. Propositum factum est Sanctae Sedis Isidorum Hispalensem designare patronum interretis (id est etiam Vicipaediae, quae est moderna versio pro Etymologiarum).
Isidorus Hispalensis episcopus, circa 560 parentibus Severiano et Theodora Carthaginis novae in Hispania natus, duo fratres Leandrum et Fulgentium habebat sororemque unam Florentinam nominatam. Generosus fuit enim Isidorus familia sua, egregia dignitate nota. Leander, Isidoro aetate provectior frater, tamquam archiepiscopus in Hispali civitate (vulgo hispanico sermone Sevilla) ministrabatur et amicus Papae Gregorio V erat cum alter aetate minor frater, Fulgentius, episcopatu Astigitano functus erat a Leandro fortassis ipso nominatus. Mortuis eorum parentibus, iunior germanus frater Isidor a fratre Leandro educatus fuit ipsemet vix antenominatus eo curabatur ad iuniorem Isidorum ordinandum sacerdotem. Cum pristina antiqua fuisset Romana eruditio debilitata ac factio nobilis olim ruditate infecta esset etiam violentia inexercuisset, Isidorus ipse actitabat Visigothos in convertendo Arianos ad Catholicam niceanam confessionem fratrem assequens seniorem Leandrum Hispalensem. Progredius etiam ipse solus Isidorus instituta perficiebat fratruelia leandrina eo ipso seniore educante fratre e vita decesso. Item Isidorus prima abhinc iuventute in monasterium ingrediebatur. Aetate triginta annos impleta Isidorus abba creabatur. Eo ministerio severe moderabatur; saeculo suo regimen monasticae vitae apprime tenebatur ac respiciebatur. Fratri suo Leandro similiter inagens functus erat Isidorus ministerio praestanti Toleti ad concilium ac illius Hispalis. Leandro mortuo 13 Martii 600 aut 601 Isidorus triginta etiam plus annorum episcopaliter eo ministrabat eique incumbebatur fama unius altissimi eruditi Aetate Media oriente. Inter orientis Medii Aevi scriptores Isidorus Hispalensis eminens existimandus est nam ipsemet antiquum eruditionis aes colligebat ac inordinabat. Fuit enim Visigothorum regnum saeculo suo mixtione latini moris impressum et germani. Reliquae attamen Hispaniae provinciae partes - inter quas etiam Isidori natalis civitas sit numeranda - sub orientalis romani imperii byzantini potestate stabat qua causa ad romanos ingenuos fontes accessus possibilis fiebat. Anno 1598 in numerum sanctorum relatus est. Papa Innocentius XIII eum anno 1722 Doctorem Ecclesiae nominavit.
[recensere] Opera
Wikisource-logo.svg 	Vicifons opus nominatum Isidorus Hispalensis habet.

Latine solum enim scriptas paginas composuit Isidorus suas; eaedem seduliter ab monachis Medio Aevo multiplicatae fuerant. Harum paginarum Isidori gratia solum aliquorum auctorum dicta posteritati traditae fuerant. Multas et varias Isidorus exercuit artes post se reliquens magnum operum numerum. Praecipue omnibus notae sunt suae in 20 libris collectae et anno 623 editae Etymologiae quarum titulus "Etymologiarum sive originum libri XX" erat. Cum hoc opere erudito promovebat Isidorus scientiam saeculi sui usque ad orientem illuminatum europaeum saeculum; effectiores praecipue primi tres libri fuerant super litterario Trivio (Grammatica, Rhetorice, Dialectica) et super mathematico Quadrivio (Arithmetica, Geometria, Astronomia, Musica). "De viris illustribus" vitarum descriptiones continet prodigiaque sanctorum super ex Africa septemtrionali et ex Hispania romanis scriptoribus saeculis VI ac VII viventibus. Sine ullo dubio inter suos aemulos praestabat Sanctus Isidorus tamquam theologus cum ipse totius Medii Aetatis opere suo informabat morem ecclesialemque doctrinam. Suum velut manuale theologicum morale institutum praecipuum theologicum opus "Sententiarum libri tres" ad Ecclesiae doctrinam super vitae christianae educatione tractantem indicat superque compositione ecclesiali. Sacerdotum caritativa obligatio in eo designabatur quod cura erga proximum servata sit. Refutabat attamen Sanctus Isidorus, paganis asperrime vituperatis, vim paganos in convertendo ad Christianitatem ceterosque. Ita informans scientiam traditam artesque promovens Sanctus Isidorus eruditionis etiam ponebat fundamentum et urbanitatis sciendi pro toto adveniendo medievali tempore europei continentis.

    * Opera generalia:
          o Etymologiarum Libri Viginti (sive Origines): Hoc opus, paulo ante mortem suum scriptum, continet res ex operibus centum quinquaginta quattuor (154) scriptorum et personarum Romanarum. Totam scientiam profanam religiosamque Isidorus colligere tentavit. Medio Aevo
          o De natura rerum
    * Opera de historia:
          o Chronicon (sive Chronica maiora): Annales mundi usque ad annum 615 continet.
          o Historia de regibus Gothorum, Vandalorum et Suevorum vel Historia Gothorum
          o De viris illustribus
    * Opera de theologia:
          o De ortu et obitu patrum qui in Scriptura laudibus efferuntur
          o Allegoriae quaedam Sacrae Scripturae
          o Liber numerorum qui in Sanctis Scripturis occurrunt: : de significatione mystica numerorum in Biblia.
          o In libros Veteris et Novi Testamenti prooemia
          o De Veteri et Novo Testamento quaestiones
          o Secretorum expositiones sacramentorum, seu quaestiones in Vetus Testamentum
          o De fide catholica ex Veteri et Novo Testamento, contra Judaeos
          o Sententiarum libri tres
          o De ecclesiasticis officiis
          o Regula monachorum

[recensere] Isidorus de patria sua

In prologo Historiae Gothorum sic Isidorus Hispaniam laudat:

    Omnium terrarum, quaeque sunt ab occiduo usque ad Indos, pulcherrima es, o sacra, semperque felix principum, gentiumque mater Hispania. Iure tu nunc omnium regina provinciarum, a qua non Occasus tantum, sed etiam Oriens lumina mutuat. Tu decus, atque ornamentum orbis, illustrior portio terrae: in qua gaudet multum ac largiter floret Geticae gentis gloriosa fecunditas.
    Merito te omnium ubertate gignentium indulgentior natura ditavit. Tu (baccis opima, vis proflua, messibus laeta) segete vestiris, oleis inumbraris, vite praetexeris. Tu florulenta campis, montibus frondua, piscosa littoribus. Tu sub mundi plaga gratissima sita, nec aestivo solis ardore torreris, nec glaciali rigore tabescis, sed temperata coeli zona praecincta, zephyris felicibus enutriris. Quidquid enim arva fecundum, quidquid metalla pretiosum, quidquid animantia pulchrum et utile ferunt parturis. Nec illis amnibus posthabenda, quos clara speciosorum gregum fama nobilitat ...
    Augustinus natus est Tagastae (hodie Souk Ahras nuncupatum) in Africa Septentrionali Patricio, eo tempore pagano, et Monicae piae Christianae qui infantem eum catechumenum conscripsit quamvis baptizandum minime curavit. Dum educationem sequerebatur, et Tagastae, deinde apud Universitatem Carthaginensem, comprehensio fidei Christianae sane decrevit, sed in artibus litterarum et rhetoricae excellebat, quamvis linguam Graecam tamen nunquam didicit. Opera Ciceronis lecta succenderunt ei magnum philosophiae amorem per quem de Scripturis ecclesiae desperans ad Manichaeismum attractus est. Dum rhetoricam artem in Africa, dein apud Romam (383) ed Mediolanum (384) docebat, fidei quidem Manichaeae adhaesit, cuius tamen postulationes philosophicae ei minus minusque placebant.

    Apud Mediolanum Christianus factus est, conversione eius et baptismate per continuam intercessionem matris Monicae et praedicationem Ambrosii, Mediolanensis episcopi, effecta. Ipse scripsit discrimen evenisse quando auditis verbis cantatiunculae puerorum puellarumque in strata ludentium, videlicet “Tolle, lege”, sustulit quidem legitque Biblia sacra, immo primam eorum paginam quae patuit, e capitulo 13 epistulae Pauli ad Romanos. Verba “ Nox præcessit, dies autem appropinquavit. Abiciamus ergo opera tenebrarum, et induamur arma lucis. Sicut in die honeste ambulemus: non in comessationibus, et ebrietatibus, non in cubilibus, et impudicitiis, non in contentione, et æmulatione: sed induamini Dominum Jesum Christum, et carnis curam ne feceritis in desideriis.” (Rom 13.12-14) ei persuaserunt ut modum vivendi mutaret.