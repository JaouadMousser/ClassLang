Lisa del Giocondo
De la Wikipedia, enciclopedia liberă
Salt la: Navigare, căutare
(Mona) Lisa del Giocondo
Mona Lisa.jpg
Leonardo da Vinci - Mona Lisa (1503 – 1506), Muzeul Luvru
Născut(ă) 	15 iunie 1479
Florența, Italia
Decedat(ă) 	15 iulie 1542 (sau 1551)
(63 sau 72 de ani)
Florența, Italia
Naționalitate 	florentină Firenze-Stemma.png(actualmente Italia Italia )
Cunoscut(ă) pentru 	Tabloul lui da Vinci Mona Lisa
Ocupație 	casnică
Soț / Soție 	Francesco del Giocondo
Copii 	Piero, Camilla, Andrea, Giocondo și Marietta

Lisa del Giocondo (15 iunie 1479 - 15 iulie 1542 sau 1551), născută și celebră sub numele Lisa Gherardini și Lisa di Antonio Maria (Antonmaria) Gherardini, cunoscută și ca Lisa sau Mona Lisa, a fost un membru al familiei Gherardini din Florența, Toscana, Italia. Numele său a fost dat și tabloului Mona Lisa, un portret al ei, comandat de către soțul său și pictat de către Leonardo da Vinci, în timpul Renașterii din Italia.

Nu se cunosc multe detalii despre viața Lisei. Fiind născută în Florența și căsătorindu-se în timpul adolescenței cu un comerciant de mătase și textile care mai târziu a devenit un oficial local, ea a fost mama a șase copii și cel mai probabil a dus o viață confortabilă, caracteristică clasei de mijloc a societății. Lisa a murit după soțul său, care era semnificativ mai în vârstă decât aceasta.

Câteva secole după moartea Lisei, Mona Lisa a devenit cel mai faimos tablou din lume.[1] Speculații ale diferiților specialiști și pasionați de artă au făcut ca acest tablou să fie un simbol al artei recunoscut la nivel internațional. La începutul secolului al XXI-lea, s-a afirmat faptul că Lisa este cea pictată în tablou.
Cuprins
[ascunde]

    * 1 Viața timpurie și familia
    * 2 Viața târzie și mariajul
    * 3 Mona Lisa
    * 4 Referințe
    * 5 Bibliografie
    * 6 Alte materiale

[modifică] Viața timpurie și familia
Schiţă a Mona Lisei, atribuită lui Leonardo.

În timpul Quatrocentoului, Florența era unul dintre cele mai mari orașe din Europa, fiind considerat un oraș bogat, avansat în plan economic. În ciuda acestui lucru, viața nu era la fel de bună pentru toți locuitorii, între care existau diferențe financiare uriașe.[2] Lisa provenea dintr-o familie aristrocată veche, care însă își pierduse din influență de-a lungul timpului.[3] Familia trăia confortabil, însă nu era bogată, principala sursă de venit fiind fermele.

Antonmaria di Noldo Gherardini, tatăl Lisei, a pierdut două soții, Lisa di Giovanni Filippo de Carducci, cu care s-a căsătorit în 1465, și Caterina Rucellai, cu care s-a căsătorit în 1473. Amândouă au murit în timpul unei nașteri.[4] Mama Lisei, Lucrezia del Caccia, fiica Perrei Spinelli, a fost cea de-a treia soție a lui Francesco, cu care s-a căsătorit în 1476.[4] Gherardini deținea sau plătea chirie pentru șase ferme, ce produceau făină, vin și ulei de măsline și unde se creșteau animale.[5]

Lisa s-a născut în Florența pe data de 15 iunie 1479 pe strada Via Maggio,[6] deși pentru mulți ani s-a crezut că ea s-a născut pe una dintre proprietățile rurale ale familiei, Villa Bignamaggio, aflată în afara orașului Greve.[7] A fost botezată cu numele Lisa, după una din soțiile bunicului patern.[8] Fiind cea mai mare dintre cei șapte copii ai familiei, Lisa avea trei surori, dintre care una pe nume Ginerva, și trei frați, Giovangualberto, Francesco, și Noldo.[9]

Familia sa a trăit în Florența, inițial în apropierea Bisericii Santa Trinita, mutându-se apoi într-un spațiu închiriat în apropierea altei biserici, Santo Spirito, cel mai probabil datorită faptului că nu-și puteau permite reparațiile vechii lor case, când acesta a fost dezafectată. Familia Lisei s-a mutat într-un loc cunoscut astăzi ca Via de Pepi, iar apoi în apropierea bisericii Santa Croce, unde au trăit lângă Ser Piero da Vinci, tătăl lui Leonardo.[10] Ei dețineau de asemenea și o mică casă la țară, în satul Poggio, la aproximativ 32 km sud de oraș.[11] Noldo, tatăl lui Gherardini, și bunicul Lisei, a lăsat drept moștenire a fermă din Chianti unui spital din comună, Santa Maria Nuova. Mai târziu, Gherardini reușise să obțină o altă fermă de la spital, plătind rentă, putând astfel să supravegheze plantațiile de grâu, familia de asemenea petrecându-și verile acolo, la o casă numită Ca' di Pesa.[12]
[modifică] Viața târzie și mariajul

Pe data de 5 martie 1495, la vârsta de 15 ani, Lisa s-a căsătorit cu Francesco di Bartolomeo di Zanobi del Giocondo, un comerciant de mătase și textile, devenind a doua sa soție. Zestrea Lisei consta din 170 florini și ferma San Silvestro din apropierea casei de la țară a familiei, o dovadă a faptului că familia Lisei nu era foarte înstărită la acel moment și că ea și soțul său se iubeau.[13] Proprietatea se afla între Castellina și San Donato, din Poggio, în apropierea a două ferme ce mai târziu aveau să fie în proprietatea lui Michelangelo.[10] Nefăcând parte din clasa săracă, însă nici din clasa de elită a Florenței, cuplul a trăit o viață caracteristică clasei de mijloc a societății. Mariajul Lisei este posibil să îi fi crescut statutul său social, din moment ce există se poate ca familia sa să fi fost mai săracă decât cea a soțului ei.[13] Pe de altă parte, Francesco de asemenea ar fi putut beneficia din punct de vedere social, de pe urma mariajului, din moment ce Gherardini este un „nume cu vechime“.[14] Cuplul a trăit într-o locuință comună împreună cu alte familii, pâna la 5 martie 1503, când Francesco a cumpărat o casă lângă vechea locuință a familiei sale din Via della Stufa. Se crede că Leonardo a început lucrul la portretul Lisei în același an.[15][16]
Centrul Florenţei. Francesco şi Lisa au trăit pe strada Via della Stufa (roşu), la aproximativ 1 km nord de râul Arno. Părinții Lisei au trăit mai aproape de râu, mai întâi în partea de nord, și apoi cea de sud (mov).

Lisa și Francesco au avut cinci copii: Piero, Camilla, Andrea, Giocondo și Marietta, dintre care patru între 1496 și 1507.[17] Lisa a fost de asemenea și mama vitregă a lui Bartolomeo, fiul lui Francesco și a primei sale soții, Camilla di Mariotto Rucellai, care avea în jur de un an când mama sa naturală a decedat. Caterina di Mariotto Rucellai, mama vitregă a Lisei, și prima soție a lui Francisco erau surori, membri ai proeminentei familii Rucellai.

Camilla și Marietta au devenit călugărițe. Camilla a luat numele de Sora (italiană Suor) Beatrice și s-a alăturat mănăstirii San Domenico di Cafaggio, unde i-a fost încredințată datoria de a avea grijă de sora Antonmariei, Suor Albiera, și de asemenea de surorile Lisei, Suor Camilla (despre care se știa că fusese însoțită, în mod scandalos, de patru bărbați, în interiorul mănăstirii) și Suor Alessandra.[18] Beatrice a murit la vârsta de 18 ani,[18]fiind înmormântată la biserica Santa Maria Nouvella.[19] Se știe de asemenea că Lisa reușise să intre în relație cu Sant'Orsola, o mănăstire de prestigiu din Florența, unde a reușit să o înscrie pe Marietta în anul 1512. Marietta a primit numele de Suor Ludovica, și a devenit un membru respectat al mănăstirii.[20]

Mai târziu, Franceso a devenit un oficial al orașului Florența. A fost ales de Dodici Buonominu (guvernul Florenței medievale și renascentiste) în 1499 și de Signoria în 1512, unde a devenit un Priori (membru al Dodici Buonominu) în 1524. Este posibil să fi avut legături cu familia Medici, datorită diferitelor interese politice și financiare. În 1512, când guvernul din Florența se temea de întoarcerea familiei Medici din exil, Francesco a fost închis, fiind eliberat mai târziu, în septembrie, la întoarcerea familiei Medici.[21][19]

Unele surse susțin faptul că Francesco a murit datorită ciumei în anul 1538. Lisa s-a îmbolnăvit și a fost luată de către fiica sa, Ludovica, la mănăstirea Sant'Orsola, pentru a fi îngrijită, unde a murit patru ani mai târziu la vârsta de 63 de ani.[22][23] Alte surse susțin că Francesco reușise să împlinească 80 de ani. Astfel, el ar fi murit în 1539, iar Lisa ar fi trăit cel puțin până în 1551, murind la vârsta de 71 sau 72 de ani.[11]

În iunie 1537, în testamentul său, Francesco a înapoiat zestrea Lisei, garderoba, bijuteriile, și a încercat să-i asigure viitorul. Lăsând-o pe Lisa în grija fiicei lor Ludovica, iar în cazul incapacității acesteia, în grija fiului său Bartolomeo, Francesco a scris:
Colaboraţi la Wikicitat „Datorită afecțiunii și dragostei defunctului asupra Mona Lisei, iubita sa soție; luând în considerare faptul că Lisa a avut întotdeauna un suflet nobil și a fost o soție loială; urându-i să nu ducă lipsă de nimic...”
—Francesco del Giocondo în testamentul său, iunie 1537[24]
[modifică] Mona Lisa
Pentru detalii, vezi: Gioconda.

Ca și alte familii din Florența din aceeași clasă socială, cei din familia lui Francesco erau iubitori de artă. Fiul său Bartolomeo i-a cerut lui Antonio di Donnino Mazzoeri să picteze o frescă la mormântul familiei din biserica Santissima Annunziata din Florența. Pictorul Andrea del Sarto de asemenea a pictat o madonă pentru un alt membru al familiei.[19] Concomitent cu comanda lui Francesco pentru Leonardo da Vinci, acesta a cerut de asemenea și pictorului Domenico Puligo, să realizeze o icoană a Sfântului Francisc de Assisi. Se crede că Francesco a comandat aceste tablouri pentru a celebra atât nașterea fiicei lor, Andrea, cât și achiziționarea noii case.[16]

Femeia reprezentată în Mona Lisa era viziunea din sec. XV și XVI a femeii virtuoase. Lisa este portretizată ca fiind o soție credincioasă, prin gestica sa din tablou - mâna sa dreaptă este ținută peste cea stângă. Leonardo de asemenea a prezentat-o pe Lisa ca fiind o femeie de succes, și în pas cu moda, posibil chiar să fi fost reprezentată într-o lumină mai bună decât în realitate. Veșmintele sale închise și șalul negru erau în ton cu moda vremii, influențată de către cea spaniolă; hainele nu sunt un simbol al doliului Lisei pentru prima sa fiică, așa cum s-a susținut inițial. Având în vedere faptul că este un portret, tabloul este de dimensiuni foarte mari, mărimea sa fiind comparabilă cu cea a portretelor comandate de alte familii înstărite ale vremii. Această extravaganță s-a explicat ca fiind datorată aspirațiilor sociale ale Lisei și ale lui Francesco.[25]
Furtul Mona Lisei din muzeul Luvru (1911) şi călătoriile sale prin Asia şi America de Nord au contribuit la acumularea faimei tabloului.[26]

Faptul că Leonardo nu avea niciun venit în primăvara anului 1503 ar putea să explice interesul său asupra unui portret privat.[27][21] Dar, mai târziu în același an, cel mai probabil a trebuit să amâne lucrul la Mona Lisa, când acestuia i-a fost dată comanda să picteze Bătălia de la Anghiari, acesta comandă fiind de o mai mare valoare, având de asemenea și obligația să o termine până în februarie 1505.[28] În 1506 Leonardo încă considera portretul ca fiind neterminat.[29] Nefiind plătit pentru munca sa, Leonardo nu a trimis tabloul clientului său.[30] În timpul vieții sale, artistul a călătorit împreună cu tablourile sale, și este posibil ca Mona Lisa să fi fost terminat după mulți ani, în Franța,[14] în jurul anului 1516.[31]
Notiţa lui Agostino Vespucci găsită în Universitatea din Heidelberg.

Titlul picturii datează din 1550. O cunoștință a familiei lui Francesco,[11] Giorgio Vasari, a scris: „Leonardo și-a asumat responsabilitatea, în fața lui Francesco del Gioconda, de a picta portretul Mona Lisei, soția sa.“ (italiană Prese Lionardo a fare per Francesco del Giocondo il ritratto di mona Lisa sua moglie.).[32] Titurile din italiană (La Gioconda) și franceză (La Joconde) ale tabloului sunt atât numele de familie al Lisei, primit după căsătorie, cât și o poreclă,[14] în română „jovială“, sau „cea fericită“.

Au existat multe speculații ce asociau numele Lisei cu cel puțin patru alte tablouri,[33] iar identitatea acesteia a fost confundată cu cea a cel puțin zece persoane.[34] Până la sfârșitul secolului al XX-lea, tabloul devenise un simbol internațional, ce fusese folosit deja în peste 300 de alte picturi, cât și în peste 2.000 de reclame, în medie apărând într-o nouă reclamă în fiecare săptămână.[35] În 2005, un expert de la biblioteca universității din Heidelberg a descoperit o notiță aflată pe marginea unei pagini, în bibliotecă, ce stabilea cu certitudine faptul că tabloul era un portret al Lisei.[36] Franța a deținut tabloul încă din timpul Revoluției franceze. În ziua de azi, aproximativ 6 milioane de persoane vin în fiecare an la muzeul Luvru pentru a vedea tabloul, ce face parte din patrimoniul național.[37][38]
Florența (italiană Firenze Sunet listen), este capitala regiunii italiene Toscana și a provinciei Florența. Este cel mai populat oraș din Toscana, cu o populație de 367.569 de locuitori (1.500.000 în zona metropolitană).[2]

Orașul se află pe râul Arno și este cunoscut pentru istoria și importanța sa în Evul Mediu și în Renaștere, în special pentru arta și arhitectura sa. Un centru comercial și economic medieval, fiind unul dintre cele mai bogate orașe ale timpurilor,[3] Florența este considerat locul de naștere al Renașterii italiene; de fapt a fost numită Atena din Evul Mediu.[4] A fost mult timp sub conducerea de facto a Familiei Medici. Din 1865 până în 1870 orașul a fost de asemenea capitala Regatului Italiei.

Centrul istoric al Florenței atrage anual milioane de turiști și a fost declarat de UNESCO Patrimoniu mondial în 1982. Florența este considerat ca fiind unul dintre cele mai frumoase orașe din lume,[5][6] iar arta,[7] moștenirea istorică și culturală își păstrează și astăzi impactul major în lume. Orașul are de asemenea în Europa un impact major în muzică, arhitectură, educație, bucătărie, modă, filozofie, știință și religie. Centrul istoric din Florența conține numeroase piețe elegante (piazza), palate renascentiste (palazzi), academii, parcuri, grădini, biserici, mânăstiri, muzee, galerii de artă și ateliere. Orașul a fost de asemenea nominalizat, potrivit unui studiu din 2007, ca cea mai dorită destinație turistică din lume.[8]

Orașul oferă o gamă largă de colecții de artă, în special cele găzduite de Palatul Pitti și de la Uffizi, (care primește aproximativ 1,6 milioane de turiști pe an).[9] Florența este probabil ultimul oraș conservat al Renașterii din lume[10] și este considerat de mulți ca fiind capitala italiană a artei. Acesta a fost locul de naștere sau de domiciliu a numeroase personalități istorice marcante, cum ar fi: Dante, Boccaccio, Leonardo da Vinci, Botticelli, Niccolò Machiavelli, Brunelleschi, Michelangelo, Donatello, Galileo Galilei, Catherine de' Medici, Antonio Meucci, Guccio Gucci, Salvatore Ferragamo, Roberto Cavalli, Florence Nightingale și Emilio Pucci.
Cuprins
[ascunde]

    * 1 Istorie
    * 2 Biserici
    * 3 Palate ale Renașterii
    * 4 Obiective turistice
    * 5 Economie
    * 6 Personalități
    * 7 Referințe
    * 8 Legături externe
    * 9 Vezi și

[modifică] Istorie
Faţada Catedralei, numită "il Duomo" de la cuvântul în latină domus

Florența a avut o istorie lungă și plină de evenimente, fiind un oraș roman, locul de naștere al Renașterii italiene (sau "florentin renascentist") fiind considerat, conform Encyclopædia Britannica din punct de vedere politic, economic, cultural unul dintre cele mai importante orașe din Europa și din lume pentru aproximativ 250 de ani - de la 1300 la 1500.[11]

Influența Florenței în domeniile artei și culturii era așa de puternică încât dialectul vorbit în secolul al XIV-lea a fost și este baza limbii italiene literare. Aproape toți scriitori și poeți din literatura italiană sunt oarecum legați de Florența, acest lucru ducând în cele din urmă la adoptarea dialectului florentin mai presus de toate dialectele locale, ca limbă literară.[12]

Florentinii au reinventat banii - în forma florinului de aur - acesta fiin motorul care a scos Europa din „Evul Mediu” un termen inventat de Petrach, un florentin. Ei au finanțat dezvoltarea industriei în toată Europa - din Marea Britanie la Bruges, de la Lyon, în Ungaria. Ei i-au finanțat pe regii englezi în timpul Războiului de o sută de ani. Ei au finanțat papalitatea, inclusiv construcția Avignon și reconstrucția Romei, când papalitatea s-a întors din „Captivitatea babiloniană”.
[modifică] Biserici
Turnul clopotniței și domul din Florența

    * Baptisteriumul San Giovanni - stil roman (secolul XI-secolul XII)
    * Domul Santa Maria del Fiore - stil gotico-roman (secolul XII-secolul XIV)
    * Santa Maria Novella și Santa Croce - stil gotic (cu monumentele funerare ale lui Dante, Michelangelo, Galileo Galilei, Niccolò Machiavelli ș. a.), San Lorenzo (construit în 390, reconstruit în 1425 de Brunelleschi, monumentele funerare ale dinastiei Medici.

[modifică] Palate ale Renașterii

    * Palazzo Vecchio
    * La Galleria degli Uffizi
    * Palazzo del Podestà
    * Palazzo Pitti
    * Palazzo Strozzi

[modifică] Obiective turistice

Biblioteca "Laurenziana" a lui Michelangelo; Ponte Vecchio; Universitatea (1321), Academia de Artă, muzee renumite (mai ales Galleria degli Uffizi, Palazzo Pitti, Muzeul Național Bargello, Muzeul de Arheologie); Biblioteca Națională; Centrul de Circulație; Palatul Gondi; Palatul Medici; Biserica Santa Maria Novella; Biserica Santa Trinità; Catredrala Santa Croce; Biserica San Lorenzo sau piața Michelangelo, unde se afla statuia lui David si de unde se vede o frumoasa panorama a orașului.
[modifică] Economie
Combinație de fotografii cu vederea din turnul clopotniței spre dom

Turism bine dezvoltat. Puternic centru industrial: prelucrarea metalelor prețioase, marochinărie, confecții.
[modifică] Personalități

    * Alberto Magnelli, artist
    * Lorenzo De'Medici (1449 - 1492) numit "il Magnifico"
    * Niccolò Machiavelli (1469 – 1527), gânditor politic
    * Girolamo Savonarola († 1498), călugăr dominican, filosof
    * Francisc al II-lea de Habsburg-Lothringen, ultimul împărat romano-german, ulterior împărat al Austriei (cu numele de Francisc I)
    * Filippo Neri, sfânt
    * Benvenuto Cellini, renumitul giuavergiu si sculptor

Panorama Florenței
Girolamo Savonarola s-a născut la 21 septembrie 1452 în Ferrara, fiu al lui Niccolò Savonarola, din mica nobilime locală, și al Elenei Bonaccorsi, originară din Mantova. Girolamo își face educația în Ferrara cu studii de filosofie, muzică, medicină și desen. În vârstă de 20 de ani publică prima sa lucrare, "De ruina mundi", în care critică corupția și decadența moravurilor societății din vremea sa. În 1474 pleacă la Bologna, unde intră în mănăstirea ordinului Dominicanilor. Aici scrie a doua lucrare critică, de data aceasta la adresa bisericii, intitulată „De ruina ecclesiae”, în care exprimă deschis exigența unei regenerări a clerului, care - după părerea sa - a pierdut funcțiunea hărăzită de mediator între Dumnezeu și oameni. Călătorește prin orașele din nordul Italiei și, în predicile sale, denunță putreziciunea societății și prevestește venirea apropiată a „Judecății din urmă”. În 1482, Lorenzo di Medici „Magnificul” - la îndemnul lui Pico della Mirandola - îl cheamă la Florența, unde devine prior al mănăstirii San Marco. Aceasta nu-l împiedică să denunțe în predicile ținute de la amvonul bisericii Santa Maria Novella însăși corupția familiei di Medici, susținând un model de viață auster și atrăgându-și prin aceasta simpatia populației.

Prestigiul lui Savonarola crește o dată cu ocupația Florenței de trupele regelui Carol al VIII-lea al Franței și alungarea de la putere a Medicilor. Se instituie astfel „Repubblica Fiorentina” cu un regim zis "democratic", în care însă Savonarola deține puterea absolută. În această calitate, ia o serie de măsuri printre care abolirea luxului și a cămătăriei, crearea unui „Munte de Pietate” și perceperea impozitelor pe avere. Structura politică, departe de a deveni democratică, concentrează puteri ample în mâinile organului conducător, „Consiglio Maggiore”, în timp ce Savonarola, într-un fanatism religios excesiv, pe care astăzi l-am numi fundamentalism, arde pe rugul „Vanității” în Piazza della Signoria instrumente ale „păcatului”: oglinzi, produse cosmetice, haine elegante, instrumente muzicale, obiecte de artă, cărți considerate imorale și textele în manuscris ale cântecelor laice. Savonarola luptă nu numai împotriva desfâului și a modului de viață ostentativ opulent, ci și împotriva cultului păgân antic și, ca o consecință, împotriva artei insuficient pătrunsă de spiritualitatea creștină. Călugărul înzestrat cu un talent oratoric de excepție a captivat masele, înspăimântându-le cu viziuni apocaliptice. El impune oamenilor rigoare morală și un ascetism religios radical, fiindcă acestea pot salva orașul de catastrofă. Chiar și pictorul Sandro Botticelli își aruncă în foc propriile tablouri pe teme mitologice cu nuduri feminine.
23 mai 1498: Supliciul lui Savonarola în Piazza della Signoria, - Tablou de un pictor necunoscut

Savonarola își continuă predicile, a căror țintă devine acum Papa Alexandru al VI-lea „Borgia” și întreaga Curie romană. Modul său de interpretare a Sfintei Scripturi îi atrage în 1495 acuzația de erezie. Cum Savonarola refuză să dea ascultare papei, acesta îi interzice să mai predice, interdicție pe care Savonarola o ignoră. Între timp situația politică la Florența devine tot mai critică, partizanii vechii oligarhii a Medicilor, „gli Arrabbiati” („Înfuriații”) și populația nemulțumită de rigorile morale, „i Compagnacci”, câștigă teren și duc la revoltă. În 1497, în momentul culminant al luptei pentru putere, sosește de la Roma vestea excomunicării lui Savonarola, pe care acesta o declară nevalabilă. Sub noua putere politică instaurată în 1498, Savonarola este arestat, judecat de un tribunal inchizitorial, torturat și condamnat la moarte pentru erezie. În ziua de 23 mai 1498, după ce a fost spânzurat, trupul lui a fost ars pe rug în Piazza de la Signoria iar cenușa lui a fost aruncată în apele râului Arno. La locul supliciului se poate vedea astăzi o mică placă comemorativă.

Cele petrecute în Florența nu reprezintă însă un fenomen unic în istoria universală. Revoluția culturală a lui Mao a întrecut în grozăvie și sălbăticie imaginația cea mai exaltată a lui Savonarola. Tineri, agitând cărticica roșie a lui Mao în anii '60 ai secolului al XX-lea, puteau fi întâlniți nu numai pe străzile orașelor din China, dar și în capitalele europene, Paris, Roma și Berlin.
[modifică] Citate

    * Venețienii sunt departe de a se considera ignoranți și mărginiți, și cu toate acestea Fratele Girolamo Savonarola a reușit să-i convingă că Dumnezeu îi vorbește acestuia. Nu am pretenția de a judeca dacă acest lucru este adevărat sau nu, deoarece trebuie să vorbim cu respect despre un om atât de mare; dar pot spune că un număr mare de oameni au crezut acest lucru fără a vedea nici o manifestare extraordinară care să-i fi convins de acest lucru. (Niccolò Machiavelli, Discursul, Cartea I, Capitolul XI)

    * Dacă a fost bun, am văzut un mare profet al timpurilor noastre; dacă a fost rău, am vazut un mare om. Deoarece, dincolo de erudiția sa, trebuie să admitem că dacă a fost capabil să inducă în eroare o lume întreagă timp de atâția ani, în probleme atât de importante, fără a se dovedi că a mințit, trebuie să fi avut o minte înțeleaptă, talent și inventivitate. (Francesco Guicciardini, Istoria Florenței, Capitolul 16)

    * Savonarola a stârnit o veritabilă confuzie până și în mințile cele mai luminate. (André Chastel, Renaissance italienne 1460-1500, 1965)
