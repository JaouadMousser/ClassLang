Evropski komesar zadužen za prijem novih članica Štefan File izjavio je da ne veruje da će takozvani zamor od proširenja sprečiti pristupanje balkanskih zemalja Evropskoj uniju.

File je napomenuo da je tempo približavanja Uniji u potpunosti u rukama zemalja kandidata, odnosno država koje se nadaju tom statusu:

"Ovo je prvi izveštaj o proširenju posle Lisabonskog ugovora. Predočen je u vreme kada su u Evropskoj uniji uklonjena institucionalna uska grla. Unija je sada tako uobličena da je spremna da prihvati nove članove. Ako se pogleda ovogodišnji paket koji se tiče proširenja, jasno je da je Hrvatska u završnoj etapi, da je ponovo data preporuka za Makedoniju, da su data mišljenja za Crnu Goru i Albaniju i da u oba slučaja Evropska komisija preporučuje otvaranje pregovora o pristupu, ali pod uslovom da budu ispunjeni jasno definisani ključni prioriteti. Tu su i jasno utvrdjeni okviri za približavanje Kosova i Bosne i Hercegovine njihovoj evropskoj perspektivi. U praksi se dakle stvari kreću".

Prepreke

Evropski komesar za proširenje ne spori da bi problema moglo da bude:

"Činjenica jeda zbog ekonomske i finansijske krize i njihovih posledica ne uživamo toliku poršku gradjana Unije, pa shodno tome ni političara, i to bi moglo da predstavlja problem. Upravo zato je glavni lajtmotiv ovogodišnjeg paketa proširenja kredibilitet. Za države članice, kredibilitet podrazumeva rigoroznu uslovljenosti koja će kandidate dovesti u poziciju stopostotne spremnosti da preuzmu odgovornost punopravnog članstva."

Sagovornik BBC-ija izražava nadu da će u naredne četiri godine, najmanje dve zemlje postati punopravne članice Evropske unije, dok će u ostalim zemljama regiona taj proces postati nepovratan:

"Ali, moje ambicije u mnogome zavise od implementacije traženog i sposobnosti zemalja kandidata kao i država koje bi to htele da postanu da ispune veoma zahtevan niz reformi, posebno u oblasti vladavine prava".

Dobrosusedska saradnja

File je naglasio da je regionalna saradnja vrlo važan element puta zapadnog Balkana ka Evropskoj uniji:
Kazne za nameštanje cena u transportu
 
	
među kažnjenim kompanijama je i JAL
Evropska komisija je kaznila 11 avio kompanija zbog ilegalne saradnje na nameštanju cena prevoza robe
Jedanaest avio kompanija - među njima neka od najvećih imena u avio saobraćaju danas - odlukom Evopske komisije u utorak, kažnjeno je novčano sa ukupno više od milijardu dolara zbog nameštanja cena avionskog prevoza robe.

Najveću kaznu će platiti kompanija "Air France-KLM", preko četristo miliona dolara.

Među kažnjenim avio prevoznicima su i kompanije British Airways i Japan Airlines.

Evropska komisija (EK), koja je izrekla novčane kazne prevoznicima, opisala je njihovo ponašanje kao "dostojno žaljenja" i "štetno kako za potrošače tako i za poslovanje" kompanija u tom sektoru saobraćaja.

Jasna poruka Komisije

EK je saopštila i da ove novčane kazne upućuju jasnu poruku da neće biti tolerisani karteli koji se bave nameštanjem cena.

Joakin Almunja, komesar EU za konkurenciju je rekao da su štetu od nedozvoljenog ponašanja kartela na tržištu trpele i kompanije i potrošači.

"Ako se povećaju troškovi kompanija, normalno je da se povećaju i cene. Ali kompanije ne mogu da budu u dosluhu da bi nameštali cene za potrošače - jer to (više cene) na kraju nanosi štetu ne samo tim kompanijama nego i krajnjim potrošačima", poručio je komesar Almunja povodom novčanih kazni koje je u utorak izrekla EK.

Nameštanje cena za pokrivanje viših troškova

BBC-jev ekonomski analitičar (Mark Gregori) objašnjava da su kažnjene kompanije ilegalno sarađivale u nameštanju cena međunarodnog prevoza robe tokom perioda od šest godina, zaključno sa početkom 2006.

EK smatra da bi ovaj kartel nastavio i duže sa takvom praksom da nisu intervenisali istražni organi EU.

Ovi avio prevoznici su, konkretno, usaglašavali međusobom nivo i vreme uvođenja dodatnih troškova na tarife za prevoz robe - da bi tako pokrili rastuće troškove goriva i bezbednosnog pregleda pošiljki.

Istraga, na osnovu koje su izrečene kazne, sprovedena je sa obe strane Atlantika.

Čini se da je najteže prekršaje počinila kompanija Air France koja je kažnjena sa 350 miliona dolara, dok će British Airways morati da plati 200 miliona.

Na konferenciji za novinare u Briselu, komesar Joakin Almunja je opisao ponašanje ovih avio prevoznika kao "dostojno žaljenja" i dodao da bi izrečene novčane kazne bile više da prevoznici nisu sarađivali tokom istrage.

"Ta saradnja, kada govorimo o Kosovu, jeste delom ometena problemima u odnosima Beograda i Prištine. U izveštaju je upućen poziv i jednima i drugima da budu pragmatični i kooperativni i da regionalnoj saradnju daju sveobuhvatni okvir saradnje suseda. I to saradnje usredsredjene na njihov evropski program rada."

File dodaje da je poruka izveštaja Evropske komisije veoma direktan poziv Beogradu i Prištini da saradjuju u pitanjima od praktičnog značaja.

Evropski komesar za proširenje, u intervjuu za BBC, izražava uverenje da političari i u jednom i u drugom gradu, tačno znaju šta je Evropska komisija time mislila.
Kako sprečiti uništenje prirode?
 
	
Posledice deforestacije u Amazoniji
Posledice deforestacije u Amazoniji
Delegati iz gotovo svih zemalja sveta okupili su se u Japanu gde na petnaestodnevnoj konferenciji razmatraju načine da se zaustavi uništavanje prirode.

Ekonomisti, naime, sve više veruju da gubitak životinjskih i biljnih vrsta direktno utiče na ekonomski razvoj.

2002. godine vlade sveta su obećale da će obuzdati uništavanje prirode do 2010; ova godina je uveliko u toku, a njihova obećanja nisu ostvarena.

Tokom sledeće dve sedmice, delegati vlada, naučnici i ekonomisti razmotriće u Japanu razloge za ovaj neuspeh, i pokušaće će da usaglase neki bolji pristup tom problemu.

Za neke ljude, činjenica da vrste izumiru najmanje sto puta brže nego što bi bio slučaj da nema ljudskog faktora problem je sama po sebi, ali ona ima i nepovoljan uticaj na društvo - naročito u siromašnim zemljama.

Posledice nestanka biorazličitosti

Dr Džejn Smart iz Međunarodne unije za očuvanje prirode kaže da nas nauka upozorava na posledice uništavanja biorazličitosti.

	
BBC
"Nauka nam govori da zavisimo od biorazličitosti za održavanje vitalnih funkcija naše planete. Mi ne znamo tačno koliko bi teške bile posledice narušavanja tih funkcija, ali znamo da bi one bile vrlo ozbiljne."

Drveće pretvara ugljendioksid u kiseonik koji dišemo, insekti oprašuju useve, a tek izlegle ribe kriju se u koralnim sprudovima; profesor ekologije Džonatan Silvertaun sa otvorenog univerziteta u Londonu kaže da se ne zna tačno koliko je vrsta izumrlo, ali da je izvesno da je oko 25% biljnih vrsta na planeti ugroženo u većoj ili manjoj meri.

"To je bitno zato što je reč o jednosmernom procesu. Gubici su nepovratni. Biorazličitost je važna za našu ishranu. Priroda nam obezbedjuje vodu koju pijemo i svež vazduh, a tu značajnu ulogu igraju i biljne i životinjske vrste", kaže Silvertaun za BBC.

Teške odluke

Degradacija prirode dostigla je takve razmere da ekonomisti Ujedinjenih nacija veruju da ona košta globalnu ekonomiju između dve i pet hiljada milijardi dolara svake godine.

	
BBC
Ukoliko predstavnici svetskih vlada u Japanu potpišu pripremljeni nacrt sporazuma, preuzeće obavezu da će obuzdati neke od osnovnih faktora koji uništavaju biorazličitost.

Problem je u tome što neki od tih faktora, kao što je sve veća upotreba prirodnih resursa u industriji, predstavljaju jedan od temelja globalnog ekonomskog rasta.

Delegati na konferenciji o bio različitosti u Nagoji moraće da donesu neke teške odluke ukoliko žele da ovaj skup bude uspešniji od onog održanog 2002. godine.

    Osveženo u: Četvrtak, 28. oktobar 2010. - Objavljeno 11:59 GMT


    Pošaljite kao email 	  	Verzija za štampanje
    Naučnici tumače ljudske snove


    Naučnici su sačinili svojevrsnu "mapu moždanih ćelija"
    Naučnici su sačinili svojevrsnu "mapu moždanih ćelija"
    Američki naučnici nameravaju da elektronskim putem snime i protumače ljudske snove.

    Kalifornijski naučnici su, u članku objavljenom u specijalizovanom časopisu Nejčr, saopštili da su razvili sistem koji je u stanju da snimi povišenu aktivnost ljudskog mozga.

    Naučnici su sačinili svojevrsnu "mapu moždanih ćelija", neurona, koje se aktiviraju kada se dobrovoljci, angažovani u eksperimentu, podstaknu da misle na konkretne objekte ili pojmove.

    Utvrđeno je, na primer, da se u mozgu aktivira jedan konkretan neuron ukoliko se dobrovoljcima kaže da misle na, recimo, Merilin Monro.

    Kalifornijski istraživači se nadaju da će im poći za rukom da snime moždane talase ljudi koji tokom spavanja sanjaju.

    Naučnici žele da vide da li će se rezultati snimanja poklapati sa njihovim sećanjem na ono što su sanjali.
    Evropska komisija u utorak će objaviti godišnji izveštaj o napretku Srbije i ostalih država zapadnog Balkana u evropskim reformama i pridruživanju Evropskoj uniji, iz kojeg proizilazi da je Srbija u izvesnoj meri napredovala na polju političke demokratizacije.

    Takođe je povoljna ocena da Srbija ima stabilnu vlast, kao i da postoji široka podrška u političkim strankama za strategijski cilj ulaska u članstvo Evropske unije.

    Opšti zaključak Evropske komisije je da je “proces proširivanja Evropske unije je dobio novi zamah".

    Prema ovom izveštaju i “Strategiji proširivanja”, koje je izradila Evropska komisija, uslov za dalji obostrano željeni brži napredak Srbije ka članstvu Evropske unije ostaje dostizanje pune saradnje s Haškim sudom.

    Valjana dopuna i dovršetak reforme pravosuđa u Srbiji su u izveštaju Evropske komisije označeni kao razlog za zabrinutost i kao "neodložni zadatak", jer je to bitna stavka uslova političke demokratije, ispunjavanja “Kopenhagenških merila” Evropske unije, a povezano je neposredno i s daljim nužnim uspesima u borbi protiv organizovanog kriminala, korupcije i sukoba interesa.

    Velike zamerke, isto kao kad su u pitanju ostale zemlje zapadnog Balkana, upuchene su i na raccun “opssteprossirene korupcije”.

    Evropska komisija ima pohvalne reči za podsticanje plodotvornije saradnje Srbije sa susedima, posebno s Hrvatskom i BiH.

    “Vidan napredak je”, dodaje, “ostvaren u borbi protiv organizovanog kriminala” kao i u saradnji ključnih bezbednosnih službi u Srbiji, regionu i na međunarodnoj ravni.

    Od Srbije se traži i “predusretljiviji stav” prema učešću Kosova u regionalnoj saradnji i trgovini, kao i dalje jačanje saradnje sa Euleksom.

    Komisija u Briselu je ocenila da je vlada u Beogradu održala makroekonomsku stabilnost privrede, uz izvestan rast bruto domaćeg prozvoda, ali i nedovoljnog napretka u strukturalnim reformama i privlačenju stranog kapitala.

    Pomak u poštovanju osnovnih sloboda, uključujući paradu gej populacije, jeste ostvaren kaže se u izveštaju u kojem se, međutim, izunosi i ocena da su organizacije za odbranu ljudskih prava i novinari i dalje na udaru pretnji.
    Ukinute vize za BiH i Albaniju


    šengenska viza
    Evropska unija danas je donela odluku o ukidanju šengenskih viza za građane Bosne i Hercegovine i Albanije.

    Istovremeno je, međutim, uvela novi mehanizam nadzora izdavanja pasoša i kontrole granica za sve balkanske zemlje čiji državljani u evropske zemlje mogu da putuju bez viza.

    Tim novim, dodatnim mehanizmom kontrole će - osim BiH i Albanije - biti obuhvaćene i Makedonija, Crna Gora i Srbija, čijim su građanima vize ukinute pre godinu dana.

    U izvršnom telu Evropske unije, Evropskoj komisiji, koja je predložila sistem dodatne kontrole, još uvek ne iznosi detalje o tome kako će on funkcionisati, ali je BBC-jevom izveštaču iz Brisela rečeno da je cilj da osigura da balkanske zemlje čijim su građanima ukinute vize u potpunosti poštuju obaveze koje su tom prilikom preuzele.

    Evropska unija će tim dodatnim kontrolama nastojati da obezbedi potpunu pouzdanost biometrijskih pasoša i dokumenata koji su potrebni za izdavanje tih pasoša -- uverenja o državljanstvu i potvrda o prebivalištu.

    Drugi cilj je da se osigura da balkanske zemlje dobro kontrolišu granice i da razmenjuju informacije sa policijama zemalja EU.

    Na uvođenju dodatnog mehanizma kontrole insistirale su Holandija i još neke zemlje EU, koje su imale rezerve prema predlogu da se ukinu vize za BiH i Albaniju.

    Holandija smatra da te dve balkanske zemlje nisu do kraja izgradile demokratski poredak i da nedovoljno čine u borbi protiv korupcije i organizovanog kriminala.
    
    Osveženo u: Ponedeljak, 08. novembar 2010. - Objavljeno 02:20 GMT


    Pošaljite kao email 	  	Verzija za štampanje
    Isa Mustafa na čelu DSK


    Isa Mustafa
    Doskorašnji predsednik Kosova Fatmir Sejdiu nije uspeo da osvoji još jedan mandat na mestu šefa svoje stranke -- Demokratskog Saveza Kosova.

    Na kongresu te stranke za predsednika je ubedljivom većinom glasova izabran aktuelni gradonačelnik Prištine Isa Mustafa, koji će sada Demokratski savez Kosova predvoditi na vanrednim parlamentarnim izborima 12. decembra.

    Na predlog pobednika poraženi kandidat je imenovan za počasnog predsednika stranke.

    Prema rečima BBCjevog dopisnika iz Prištine, Sejdiu i Mustafa se nadaju da će time uspeti da zaustave dalje cepanje nekada najveće albanske stranke na Kosovu koju je pre 20 godina osnovao pokojni Ibrahim Rugova.

    Jedinstvo DSK pod znakom pitanja

    Ozbiljan udarac jedinstvu partije zadao je Bujar Bukoši, koji je u poslednjoj deceniji prošlog veka bio predsednik samozvane vlade Kosova u egzilu.

    On je pre nekoliko nedelja istupio iz Demokratskog saveza Kosova i osnovao gradjansku listu "Ibrahim Rugova", na kojoj se našao i Uk Rugova, sin bivšeg predsednika Kosova.

    Mustafa je 90-ih godina bio bliski saradnik Bukošija i član takozvane vlade u egzilu.

    Na izborima za gradonačelnika Prištine pobedio je najpre 2007. godine, a potom i 2009. kada je u kampanji oštro kritikovao vladu Kosova, iako je Demokratski savez Kosova bio deo vladajuće koalicije.

    Nakon što je izabran za šefa stranke izjavio je da ne dolazi u obzir da Demokratski Savez Kosova ponovo udje u koaliciju sa Demokratskom strankom aktuelnog premijera Hašima Tačija.

    Posmatrači veruju da će izbor Ise Mustafe omogućiti Demokratskom savezu Kosova da se konsoliduje pred izbore do kojih je ostalo još mesec dana.
    Nemiri u Beogradu i ugled Srbije


    Beograd, 10. oktobar sukob policije i ekstremista
    Sajmon Anholt: prijem nekog negativnog događaja širom sveta mnogo zavisi od predrasuda o zemlji u kojoj se desio
    Koliku štetu je nasilje na ulicama Beograda u nedelju nanelo ugledu zemlje u svetu?

    BBC-je o tome razgovarao sa Sajmonom Anholtom, koji se upravo bavi imidžom zemalja u svetu i nalazima svojih istraživanja savetuje brojne vlade i poslovne krugove.

    Ograničen uticaj pojedinačnog uticaja

    On je na početku razgovora ocenio da izolovan, pojedinačni događaj manje stvara a više učvršćuje već postojeću predstavu o nekoj zemlji.

    "Nanosi odredjenu štetu, iako ljudi uvek preuveličavaju uticaj pojedančnih dogadjaja, kao što je ovaj, na imidž zemlje. Takvi dogadjaji učvršćuju predrasude. Znači, ako neko već ima prilično negativnu sliku o tome kakva je Srbija kao zemlja, ovo će u minimalnoj meri učvrstiti tu sliku. Ogromna većina ljudi medjutim nema neko posebno mišljenje o Srbiji. Srbija se, hvala Bogu, više ne pojavljuje često u vestima i ljudi o njoj ne razmišljaju previše".


     Ako neko već ima prilično negativnu sliku o tome kakva je Srbija kao zemlja, ovo će u minimalnoj meri učvrstiti tu sliku. Ogromna većina ljudi medjutim nema neko posebno mišljenje o Srbiji.

    Sajmon Ajnholt, savetnik za imidž zemalja u svetu

    "Mislim da je generalno govoreći u zapadnoj Evropi prisutan utisak da su sve zemlje na jugo-istoku Evrope koje žele da se pridruže Evropskoj uniji donekle slične Srbiji, da ne dele vrednosti zapadno-evropskih društava. Jučerašnji dogadjaji će učvrstiti tu predrasudu. Ali mislim da je pogrešno verovati sliku o zemlji može da promeni jedan dan nasilja na ulicama, koliko god to bilo šokantno za one koji su bili blizu. Moja istraživanja ukazuju da se je za promenu imidža potrebno da odredjeni tip ponašanja traje godinama", ocenio je Sajmon Anholt govoreći za BBC.

    Zapadni mediji u izveštajima iz Beograda skoro da nisu ni zabeležili da je povorka ponosa ipak održana.


     Imidž zemlje stvara se godinama. Zato mi se i ne svidja izraz brending zemalja, jer taj izraz ukazuje da su zemlje kao proizvodi samoposluzi. Na svetu ima 205 država i teritorija... i ogromna većina ljudi na svetu o Srbiji najverovatnije uopšte ne razmišlja

    Sajmon Anholt, savetnik za imidž zemalja

    Videlo se gotovo samo nasilje, a vrlo malo medijskog vremena i prostora je posvećeno činjenici da je takav skup, ipak prvi put održan u Beogradu

    "To je značajno, ali nažalost tako se vesti prave i tako ih ljudi i doživljavaju. Ono što svi vide su nemiri i onda se postavi pitanje uzroka nemira. Činjenica da je povorka održana ostaje neprimećena. Mediji će se jednostavno uvek koncentrisati na najinteresantniji aspekt priče - a to je nasilje, i gledaocima će u sećanju ostati samo to. Mislim da u odnosima sa javnošću ne postoji nikakav recept koji bi ljude primorao da obrate pažnju na činjenicu da je povorka ipak održana", smatra BBC-jev sagovornik.

    "Dobro je" da se o Srbiji govori manje

    Na pitanje " kakav je uopšte danas imidž Srbije"? Sajmon Anholt odgovara da je u svakom slučaju dobro što se o Srbiji danas manje govori u medijima jer se devedestih o njoj govorilo zbog ratova.

    "Nema sumnje da će - ako Srbija jednoga dana udje u EU - to biti od ogromnog značaja za njenu reputaciju. Ja već 6 godina radim istraživanja o percepciji zemalja i ona pokazuju da ulazak zemlje u EU u ogromnoj meri poboljšava njenu reputaciju. Članice EU se doživljavaju kao stabilne i prosperitetne zemlje sa odgovornim vladama. To onda direktno doprinosi izvozu tih zemalja, stvara bolju sliku o stručnosti njene radne snage itd".


     Na to kako će ljudi doživeti odredjeni dogadjaj u velikoj meri utiče slika koju su pre tog dogadjaja imali o zemlji. Ako zemlja ima dobru reputaciju onda svakakve ružne stvari mogu da se dese i ljudi će to ignorisati

    Sajmon Anholt, analitičar

    " Ulazak u EU izuzetno pozitivno utiče na reputaciju. Ali još jednom bih da naglasim da se imidž zemlje stvara godinama. Zato mi se i ne svidja izraz brending zemalja, jer taj izraz ukazuje da su zemlje kao proizvodi samoposluzi. Ali ako odete u samoposlugu tamo ćete na primer naći tri različite vrste sapuna. A na svetu ima 205 država i teritorija. Dakle osim gradjana susednih zemalja, ogromna većina ljudi na svetu o Srbiji najverovatnije uopšte ne razmišlja", rekao je Sajmon Anholt BBC-ju.

    Pitali smo na kraju ovog analitičara i kako objašnjava činjenicu da talas nasilnih protesta protiv policije u Grčkoj pre dve godine, nije presudno narušio njen imidž u svetu.

    "Mislim da je ljudska priroda jednotavno takva. Ako je zemlja dugogodišnja članica EU i ako se kulturološki i ekonomski doživljava kao deo te zajednice, onda mislim da ljudi reaguju drugačije. Zato mislim da su ljudi na Zapadu na nemire u Grčkoj reagovali kao što reaguju na nemire u na primer Londonu - odmahnu glavom i kažu "užasno" ali to ne utiče na ukupnu reputaciju zemlje jer je u nju već ugradjeno puno pozitivnog. Drugim rečima za to kako će ljudi doživeti odredjeni dogadjaj u velikoj meri utiče slika koju su pre tog dogadjaja imali o zemlji. Ako zemlja ima dobru reputaciju onda svakakve ružne stvari mogu da se dese i ljudi će to ignorisati. Ali ako zemlja ima lošu reputaciju, ili ako se o njoj ne zna dovoljno, onda i najmanja loša vest može vrlo loše da utiče na vaš imidž", rekao je BBC-ju Sajmon Anholt stručnjak za imidž država i savetnik više vlada.